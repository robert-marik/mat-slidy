<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <meta name="author" content="Robert Mařík" />
  <title>Diferenciální rovnice</title>
  <style type="text/css">code{white-space: pre;} body {  font-family: "Open Sans", Sans-Serif;}</style>
<link href="../lity/dist/lity.css" rel="stylesheet">
  <link rel="stylesheet" href="../my.css?123" type="text/css" />
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script src="../lity/dist/lity.js"></script>

<script type="text/javascript" id="MathJax-script" async
  src="https://cdn.jsdelivr.net/npm/mathjax@3/es5/tex-mml-chtml.js">
</script>
  

 <script type="text/javascript">

function otevrit(co)
   {
       seed=Math.round(Math.random()*1000);
       window.open('http://um.mendelu.cz/webwork2/html2xml?&answersSubmitted=0&sourceFilePath='+co+'&problemSeed='+seed+'&displayMode=MathJax&courseID=daemon&userID=demon&course_password=demonek&outputformat=simpleM&language=cs_CZ', '_blank');
   };

function    myFunctionYTB()
    {
        //jQuery(".reseni").slideToggle();
	jQuery(".Ycontainer").slideToggle();
    }
        

  </script>

</head>
<body>

  <div class='menu-obalka'>
    <a class='menu menu4' href='../../'>Matematika</a><a class='menu menu4 ACTIVE' href='../'>Přednáška</a><a class='menu menu4' href='../cviceni'>Cvičení</a><a class='menu menu4' href='https://um.mendelu.cz/'>WeBWorK</a>
  </div>
	
 <div class='menu-obalka'><a class='menu' href='../intro'>0</a><a class='menu  ' href='../derivace_I'>1</a><a class='menu  ' href='../derivace_II'>2</a><a class='menu  ' href='../derivace_III'>3</a><a class='menu  ' href='../integraly'>4</a><a class='menu  ' href='../integraly2'>5</a><a class='menu ACTIVE ' href='../ode'>6</a><a class='menu  ' href='../matice'>7</a><a class='menu  ' href='../inverzni_matice'>8</a><a class='menu  ' href='../soustavy'>9</a><a class='menu  ' href='../vektorove_pole'>10</a><a class='menu  ' href='../dvojny_integral'>11</a><a class='menu  ' href='../numerika'>12</a><a class='menu  ' href='../shrnuti'>13</a> </div> 

<div class="container">
<div id="header">
<h1 class="title">Diferenciální rovnice</h1>
<h2 class="author">Robert Mařík</h2>
<h3 class="date">2019-2022</h3>
</div>

<!-- YTB -->


<div>
<button onclick="myFunctionYTB()">Videa on/off</button>
<button onclick="jQuery('.shorten').css('display','none');">Volitelné části off</button>
</div>


<div id="TOC">
<ul>
<li><a href="#obyčejná-diferenciální-rovnice-prvního-řádu">Obyčejná diferenciální rovnice prvního řádu</a><ul>
<li><a href="#obecné-a-partikulární-řešení">Obecné a partikulární řešení</a></li>
</ul></li>
<li><a href="#modely-využívající-diferenciální-rovnice">Modely využívající diferenciální rovnice</a><ul>
<li><a href="#tepelná-výměna">Tepelná výměna</a></li>
<li><a href="#datování-pomocí-uhlíku">Datování pomocí uhlíku</a></li>
<li><a href="#vývoj-populace-a-její-ekologický-lov">Vývoj populace a její ekologický lov</a></li>
</ul></li>
<li><a href="#geometrická-interpretace-a-transformace-jednotek">Geometrická interpretace a transformace jednotek</a><ul>
<li><a href="#geometrická-interpretace-ode">Geometrická interpretace ODE</a></li>
<li><a href="#transformace-diferenciální-rovnice">Transformace diferenciální rovnice</a></li>
</ul></li>
<li><a href="#ode-tvaru-fracmathrm-dymathrm-dxfy-autonomní-ode">ODE tvaru <span class="math inline">\(\frac{\mathrm dy}{\mathrm dx}=f(y)\)</span>, autonomní ODE</a></li>
<li><a href="#ode-tvaru-fracmathrm-dymathrm-dxfxgy-rovnice-se-separovanými-proměnnými">ODE tvaru <span class="math inline">\(\frac{\mathrm dy}{\mathrm dx}=f(x)g(y)\)</span> (rovnice se separovanými proměnnými)</a><ul>
<li><a href="#řešení-ode-se-separovanými-proměnnými">Řešení ODE se separovanými proměnnými</a></li>
</ul></li>
<li><a href="#diferenciální-rovnice-vyšších-řádů">Diferenciální rovnice vyšších řádů</a></li>
<li><a href="#shrnutí-hlavní-myšlenky">Shrnutí, hlavní myšlenky</a></li>
</ul>
</div>

<div class="Ycontainer"> <iframe class="responsive-iframe" src="https://www.youtube.com/embed/gU6ClJwLFs0"></iframe> </div>
<blockquote><p>V této přednášce se seznámíme s diferenciálními rovnicemi. To není nic jiného, než správný název pro to, čemu jsme dříve říkali matematické modely formulované pomocí derivace. Viděli jsme že tyto modely jsou v některých případech přirozeným matematickým aparátem pro popis reálně probíhajících dějů v přírodě. V přednášce se seznámíme se základním názvoslovím spojeným s touto problematikou, seznámíme se s metodami identifikace některých kvalitativních vlastností a u rovnic se separovanými proměnnými se naučíme hledat i analytické řešení. Protože se často setkáváme s modely nezávislými na čase, budeme se problematice těchto modelů věnovat podrobněji. Tyto modely mají tu vlastnost, že se ohraničená řešení po čase ustálí okolo stabilní hodnoty. Naučíme se hledat hodnoty odpovídající ustáleným řešením a z nich vybrat ty stabilní, k nimž systém může konvergovat, nebo nestabilní, které oddělují oblasti, ze kterých systém dospívá k jednotlivým stabilním stavům.</p>
</blockquote>
<div class="shorten" data-text="V matematice neexistuje nástroj užitečnější pro modelování dějů v přírodě nebo ve společnosti, než diferenciální rovnice. Několik významných úspěchů této teorie je shrnuto v motivaci.">
<h1 id="motivace">Motivace</h1>
<div class="obtekat">
<figure>
<img src="planet-neptune.jpg" alt="Planeta Neptun. Její existence byla matematicky předpovězena na základě jinak nevysvětlitelných poruch v dráze planety Uran. Ještě týž den byl Neptun nalezen na obloze a následující den bylo potvrzeno, že se jedná o planetu. www.publicdomainpictures.net" /><figcaption>Planeta Neptun. Její existence byla matematicky předpovězena na základě jinak nevysvětlitelných poruch v dráze planety Uran. Ještě týž den byl Neptun nalezen na obloze a následující den bylo potvrzeno, že se jedná o planetu. www.publicdomainpictures.net</figcaption>
</figure>
<figure>
<embed src="vodyanoj-kompyuterfoto7.webp" /><figcaption>Analogové počítače využívaly toho, že různé děje mohou být popisovány stejnými diferenciálními rovnicemi. V SSSR se používaly do 80-tých let vzhledem k nedostatku polovodičů a politické definici kybernetiky jako buržoazní pavědy. https://un-sci.com/ru/2020/01/10/vodyanoj-kompyuter-gidrointegrator-lukyanova/</figcaption>
</figure>
</div>
<p>Diferenciální rovnice jsou jakýmsi zlatým grálem modelování. V historii byly matematické modely založené na těchto rovnicích přímou motivací k rozvoji diferenicálního počtu (aby bylo možno tyto rovnice formulovat) a integrálního počtu (aby bylo možno tyto rovnice řešit). Od té doby dosáhla trojice derivace+integrál+diferenciální rovnice na obrovskou řadu úspěchů napříč mnoha obory.</p>
<ul>
<li>Odvození <a href="https://en.wikipedia.org/wiki/Kepler%27s_laws_of_planetary_motion">Keplerových zákonů</a> pohybu planet matematickou cestou a tím potvrzení gravitačního zákona (Newton).</li>
<li>Matematický aparát pro statické výpočty a výpočty <a href="https://cs.wikipedia.org/wiki/Bernoulliho%E2%80%93Navierova_hypot%C3%A9za">nosníků</a> (Euler, Bernoulli, Timoshenko).</li>
<li>Objev planety <a href="https://cs.wikipedia.org/wiki/Neptun_(planeta)">Neptun</a> předpovězením existence této planety na základě jinak nevysvětlitelných poruch v dráze planety Uran (Verrier).</li>
<li>Teorie rovnováhy populací na ostrovech (MacArthur, Wilson).</li>
<li>Teorie epidemií (Kermack, McKendrick).</li>
<li><a href="https://cs.wikipedia.org/wiki/Brusel%C3%A1tor">Chemické oscilátory</a> (Prigogine), Nobelova cena za nerovnovážnou termodynamiku.</li>
<li>Modely konkurence živočišných druhů, <a href="https://cs.wikipedia.org/wiki/Konkuren%C4%8Dn%C3%AD_vylou%C4%8Den%C3%AD">princip konkurenčního vyloučení</a> (Gause).</li>
<li>Modely <a href="https://cs.wikipedia.org/wiki/Pred%C3%A1tor">predace</a> živočišných druhů, oscilace v systému dravce a kořisti (Lotka, Volterra, Holling).</li>
<li>Vysvětlení podstaty periodického přemnožování <em><a href="https://en.wikipedia.org/wiki/Choristoneura_fumiferana">Choristoneura fumiferana</a></em> v kanadských lesích (Ludwig, Jones, Holling).</li>
<li>Systémová biologie, výzkum složitých interakcí mezi enzymy, geny a proteiny v živých organismech (Alon).</li>
<li>Výzkum meteoritů s rodokmenem (<a href="https://cs.wikipedia.org/wiki/Zden%C4%9Bk_Ceplecha">Zdeněk Ceplecha</a>, <a href="https://cs.wikipedia.org/wiki/Pavel_Spurn%C3%BD">Pavel Spurný</a>), výpočet jejich místa dopadu a místa, odkud meteorit přiletěl. Nesmírně cenný zdroj studijního materiálu.</li>
<li>Zaměřovače pro řízení protiletecké obrany (<a href="https://historiepocitacu.cz/prukopnik-pocitacu-antonin-svoboda.html">Antonín Svoboda</a>, český kybernetik). Svoboda později konstruoval výkonnější zaměřovače, získal prestižní vyznamenání námořnictva USA, jeho práce pomohla rozhodnout válku v tichomoří.</li>
</ul>
<p>Někdy je nutné znát řešení rovnice, někdy stačí znát rovnici řídící studovaný proces a i bez znalosti řešení je možné získat užitečné informace.</p>
<ul>
<li>Chování řešení při změně rozměrů systému. Využívá se například v aerodynamických tunelech, kdy se rozměrné objekty testují na zmenšeninách. Dále se využívá tam, kde rovnici nedokážeme vyřešit, například model sesuvu hory do přehrady a následná tsunami v údolí Vajont nebo akustika v Janáčkově hudební síni.</li>
<li>Náhrada jednoho problému jiným, který se chová stejně, ale je možné jej modelovat. Zahrnuje sestavování mechanických počítačů (zaměřovače prof. Svobody) nebo vodních počítačů (<a href="https://en.wikipedia.org/wiki/MONIAC">Moniac</a> sestavený v roce 1949 pro model ekonomiky Nového Zélandu, <a href="https://en.wikipedia.org/wiki/Water_integrator">vodní integrátor</a> používaný Ruskem do 80-tých let)</li>
</ul>
</div>
<h1 id="obyčejná-diferenciální-rovnice-prvního-řádu">Obyčejná diferenciální rovnice prvního řádu</h1>
<div class="Ycontainer"> <iframe class="responsive-iframe" src="https://www.youtube.com/embed/GSjgp7FGvVw"></iframe> </div>
<p>Obyčejná diferenciální rovnice je rovnice, kde vystupuje neznámá funkce a její derivace. Setkáváme se s ní například všude tam, kde rychlost růstu nebo poklesu veličiny souvisí s její velikostí. Například rychlost s jakou se mění teplota horkého tělesa je funkcí teploty samotné. Rychlost tepelné výměny mezi dvěma tělesy je totiž úměrná rozdílu jejich teplot (Newtonův zákon). Takto se přirozeně diferenciální rovnice objevují v modelech nejrůznějších dějů jevů. Podstatu děje, který modelujeme, musí dodat fyzika, biologie nebo jiná aplikovaná věda. To v matematice obsaženo není. Matematika poté poslouží k analýze, jaké jsou pozorovatelné důsledky a tím se ověří, jestli příslušná aplikovaná věda správně vystihuje podstatu modelovaného děje.</p>
<blockquote class="definice"><p class="definicename">Definice (diferenciální rovnice).</p><p> <em>Obyčejnou diferenciální rovnicí prvního řádu rozřešenou vzhledem k derivaci</em> (stručněji též diferenciální rovnicí, DR) s neznámou <span class="math inline">\(y\)</span> rozumíme rovnici tvaru <span class="math display">\[ \frac{\mathrm{d}y}{\mathrm{d}x}=\varphi(x,y) \tag{1}\]</span> kde <span class="math inline">\(\varphi\)</span> je funkce dvou proměnných.</p>
</blockquote>
<p>(anglicky ordinary differential equation, ODE)</p>
<p><strong>Další formy zápisu</strong> rovnice (1) jsou <span class="math display">\[y&#39;=\varphi(x,y),\]</span> <span class="math display">\[{\mathrm{d}y}=\varphi(x,y)\mathrm{d}x,\]</span> <span class="math display">\[{\mathrm{d}y}-\varphi(x,y)\mathrm{d}x=0.\]</span></p>
<p><strong>Příklad.</strong> Najděte všechny funkce splňující <span class="math inline">\(y&#39;=2xy\)</span>. (Naučíme se řešit později.)</p>
<p>Diferenciální rovnice bývá v aplikacích matematickým modelem kvantifikujícím scénář vývoje systému. Řešením jsou všechny možnosti, jak se tento systém může vyvjíjet. K jednoznačnému předpovězení budoucího stavu je ovšem nutno znát také stav počáteční, který ze všech teoreticky možných průběhů vybere průběh odpovídající modelované situaci. Tento stav vyjadřuje počáteční podmínka, uvedená v následující definici.</p>
<blockquote class="definice"><p class="definicename">Definice (počáteční podmínka, Cauchyova úloha).</p><p> Nechť <span class="math inline">\(x_0\)</span>, <span class="math inline">\(y_0\)</span> jsou reálná čísla. Úloha najít řešení rovnice<br />
<span class="math display">\[  \frac{\mathrm{d}y}{\mathrm{d}x}=\varphi(x,y), \tag{1}\]</span> které splňuje zadanou <em>počáteční podmínku</em> <span class="math display">\[  y(x_0)=y_0 \tag{2}\]</span> se nazývá <em>počáteční</em> (též <em>Cauchyova</em>) <em>úloha</em>.</p>
<p>Řešení Cauchyovy úlohy nazýváme též <em>partikulárním řešením rovnice</em>. Graf libovolného partikulárního řešení se nazývá <em>integrální křivka</em>.</p>
</blockquote>
<p>(anglicky initial condition, IC, initial value problem, IVP)</p>
<p><strong>Příklad (praktická interpretace řešení počáteční úlohy).</strong></p>
<ul>
<li>Pokud diferenciální rovnice udává rychlost ochlazování horkého nápoje a počáteční podmínka teplotu na počátku, je řešením počáteční úlohy funkce, do které dosadíme čas a přímo dostáváme teplotu nápoje v daném čase.</li>
<li>Pokud diferenciální rovnice udává rychlost růstu populace živočišného druhu v čase a počáteční podmínka velikost populace na počátku sledování, je řešením počáteční úlohy funkce, do které dosadíme čas a přímo dostáváme velikost populace v daném čase.</li>
<li>Pokud diferenciální rovnice udává rychlost nárůstu hladiny podzemní vody ve směru od čerpané studny a počáteční podmínka udává výšku hladiny ve studni, je řešením počáteční úlohy funkce udávající výšku hladiny podzemní vody jako funkci vzdálenosti od studny.</li>
</ul>
<p><strong>Příklad.</strong> Najděte všechny funkce splňující <span class="math inline">\(y&#39;=2xy\)</span> a <span class="math inline">\(y(0)=3\)</span>. (Naučíme se řešit později.)</p>
<blockquote class="veta"><p class="vetaname">Věta (existence a jednoznačnost řešení Cauchyovy úlohy).</p><p> Má-li funkce <span class="math inline">\(\varphi (x,y)\)</span> ohraničenou parciální derivaci <span class="math inline">\(\frac{\partial \varphi}{\partial y}\)</span> v okolí počáteční podmínky, potom má počáteční úloha (1)-(2) právě jedno řešení definované v nějakém okolí počáteční podmínky.</p>
</blockquote>
<p><strong>Příklad.</strong> Rovnice <span class="math display">\[y&#39;=y\tag{3}\]</span> má řešení <span class="math inline">\(y=e^x\)</span>, což nahlédneme snadno, protože exponenciální funkce se nemění derivováním. Dosazením je možné ukázat, že má dokonce řešení <span class="math display">\[y=Ce^x,\tag{4}\]</span> kde <span class="math inline">\(C\)</span> je libovolné číslo.</p>
<p><strong>Příklad.</strong> Řešení počáteční úlohy <span class="math display">\[y&#39;=y, \quad y(x_0)=y_0\]</span> najdeme tak, že využijeme řešení (4) a zařídíme, aby byla splněna počáteční podmínka. Tj. řešením počáteční úlohy je <span class="math display">\[y=  (y_0 e^{-x_0}) e^x.\]</span> Vidíme, že toto řešení existuje pro každou počáteční podmínku a proto vzorec (4) popisuje dokonce <strong>všechna</strong> řešení rovnice (3).</p>
<h2 id="obecné-a-partikulární-řešení">Obecné a partikulární řešení</h2>
<p>Řešení diferenciální rovnice je nekonečně mnoho. Zpravidla je dokážeme zapsat pomocí jediného vzorce, který obsahuje nějakou (alespoň do jisté míry libovolnou) konstantu <span class="math inline">\(C\)</span>. Takový vzorec se nazývá <strong>obecné řešení rovnice</strong>. Pokud není zadána počáteční podmínka a mluvíme o <strong>partikulárním řešení</strong>, máme tím na mysli jednu libovolnou funkci splňující diferenciální rovnici.</p>
<p><strong>Příklad:</strong> Obecným řešením diferenciální rovnice <span class="math display">\[y&#39;=2xy\]</span> je <span class="math display">\[y=Ce^{x^2}, \quad C\in\mathbb{R}.\]</span> Žádná jiná řešení neexistují, všechna řešení se dají zapsat v tomto tvaru pro nějakou vhodnou konstantu <span class="math inline">\(C\)</span>. Partikulárním řešením je například <span class="math inline">\(y=5e^{x^2}\)</span>. Řešením počáteční úlohy <span class="math display">\[y&#39;=2xy, \quad y(0)=3\]</span> je <span class="math display">\[y=3e^{x^2}.\]</span></p>

<p><strong>Softwarové řešiče ODE (symbolicky):</strong></p>
<ul>
<li><a href="http://www.wolframalpha.com/input/?i=solve+y%27%2Bx*y%3Dx%2Fy">Wolfram Alpha</a></li>
<li><a href="https://www.mathworks.com/help/symbolic/solve-a-single-differential-equation.html">Matlab</a></li>
<li><a href="https://sagecell.sagemath.org/?z=eJyrtE0rzUsuyczP01CvVNfUqNDk4lJWKMovy8tMTlWoVLet1K_QNuSCCdgqpGSmpWlU6lRoKtjaKgAlFbQVDEFajs5IPbowNe_wWq6U1OL8nLJUDageHYVKTb3ijPxyDU1kZQplQFuq8g4vLM5PAvJX5iqUlCUWlWLVnVpRkJiXogEzBgCkOj_s&amp;lang=sage&amp;interacts=eJyLjgUAARUAuQ==">Sage</a></li>
</ul>

<h1 id="modely-využívající-diferenciální-rovnice">Modely využívající diferenciální rovnice</h1>
<div class="Ycontainer"> <iframe class="responsive-iframe" src="https://www.youtube.com/embed/UaSCLmV_g4o"></iframe> </div>
<h2 id="tepelná-výměna">Tepelná výměna</h2>

<div class="obtekat">
<figure>
<img src="hot.jpg" alt="Tepelná výměna probíhá intenzivněji při velkém rozdílu teplot, https://pixabay.com" /><figcaption>Tepelná výměna probíhá intenzivněji při velkém rozdílu teplot, https://pixabay.com</figcaption>
</figure>
</div>

<ul>
<li>Z fyziky víme, že <em>rychlost tepelné výměny mezi dvěma tělesy je úměrná rozdílu jejich teplot</em> (Newtonův zákon).</li>
<li>Z přednášek o derivacích víme, že rychlost je matematicky derivace. Proces tepelné výměny probíhající podle Newtonova zákona je tedy možno modelovat diferenciální rovnicí <span class="math display">\[ \frac{\mathrm
dT}{\mathrm dt}=-k(T-T_0).  \]</span></li>
<li>Rovnice udává, že teplota <span class="math inline">\(T\)</span> horkého tělesa se mění (rychlost změny je derivace) tak, že klesá (znaménko minus) rychlostí úměrnou (konstanta <span class="math inline">\(k\)</span>) teplotnímu rozdílu mezi teplotou tělesa a teplotou okolí <span class="math inline">\(T_0\)</span> (člen <span class="math inline">\(T-T_0\)</span>).</li>
<li>K rovnici v ideálním případě dodáváme materiálovou charakteristiku (konstantu úměrnosti <span class="math inline">\(k\)</span>) a počáteční teplotu. Řešením rovnice je funkce udávající závislost teploty na čase. Chceme-li znát teplotu za určitý čas, není nutné provádět pokus a čekat na uplynutí požadované doby. Můžeme teplotu přímo vypočítat.</li>
<li>Někdy může být vhodné nesledovat teplotu <span class="math inline">\(T\)</span>, ale rozdíl oproti okolní teplotě, <span class="math inline">\(\tau=T-T_0\)</span>. Rovnice se potom zjednoduší na <span class="math display">\[
\frac{\mathrm d\tau}{\mathrm dt}=-k\tau,\]</span> tedy na rovnici, kdy rychlost změny je úměrná funkční hodnotě.</li>
</ul>
<h2 id="datování-pomocí-uhlíku">Datování pomocí uhlíku</h2>

<div class="obtekat">
<figure>
<img src="archeology.jpg" alt="Rovnice konstantního růstu nebo úbytku je základem datování pomocí uhlíku, https://www.flickr.com/photos/capturetheuncapturable, licence CC BY 2.0" /><figcaption>Rovnice konstantního růstu nebo úbytku je základem datování pomocí uhlíku, https://www.flickr.com/photos/capturetheuncapturable, licence CC BY 2.0</figcaption>
</figure>
</div>

<ul>
<li>Při datování archeologických nálezů pozůstatků živých organismů se využívá fyzikálního poznatku, že radioaktivní prvky se rozpadají rychlostí, která je úměrná množství dosud nerozpadnutého materiálu.</li>
<li>Rychlost, s jakou se mění množství (a tedy i koncentrace <span class="math inline">\(y\)</span> v daném vzorku) nerozpadnutého radioaktivního materiálu je tedy matematicky popsána rovnicí <span class="math display">\[\frac{\mathrm dy}{\mathrm dt}=-\lambda y,\]</span> kde <span class="math inline">\(\lambda\)</span> je konstanta úměrnosti. Tato rovnice je přirozeným důsledkem toho, že pro daný nestabilní izotop mají všechny atomy stejnou pravděpodobnost, že u nich dojde k rozpadu a tato pravděpodobnost se s časem nemění.</li>
<li>Vhodný radioaktivní prvek vybereme podle toho, jak starý vzorek chceme datovat. Nejčastěji měříme množství radioaktivního uhlíku <span class="math inline">\(^{14}C\)</span> vztažené k množství stabilního <span class="math inline">\(^{12}C\)</span>. Počáteční podmínka je známa (předpokládáme stejný poměr zastoupení jako relativně nedávno, před průmyslovou revolucí) a díky tomu můžeme najít funkci udávající, jak s časem klesá zastoupení radioaktivního uhlíku. Obsah radioaktivního i stabilního uhlíku je možné změřit a tím získáme odhad, kolik procent radioaktivního uhlíku se rozpadlo. Řešení počáteční úlohy poté použijeme pro odhad doby, kdy organismus přestal spotřebovávat uhlík z atmosféry, tj. odhad stáří vzorku.</li>
<li>Při pokusu o datování kostí dinosaurů klesne množství radioaktivního uhlíku pod měřitelnou úroveň. Proto se v tomto případě používají látky s delším poločasem rozpadu.</li>
</ul>
<div class="shorten" data-text="Některé další modely založené na diferenciálních rovnicích.">
<h2 id="rovnice-samočištění-jezer">Rovnice samočištění jezer</h2>
<div class="obtekat">
<figure>
<img src="voda.jpg" alt="Jezero, ve kterém se přirozeně obměňuje znečištěná voda za čistou, se dokáže samo zotavit ze znečištění. Rychlost vyplavování nečistot je úměrná míře znečištění. https://pixabay.com" /><figcaption>Jezero, ve kterém se přirozeně obměňuje znečištěná voda za čistou, se dokáže samo zotavit ze znečištění. Rychlost vyplavování nečistot je úměrná míře znečištění. https://pixabay.com</figcaption>
</figure>
</div>
<ul>
<li>Nechť veličina <span class="math inline">\(y\)</span> udává množství látky, která znečišťuje vodu v jezeře o objemu <span class="math inline">\(V\)</span>.</li>
<li>Předpokládejme, že do jezera přitéká čistá voda a stejnou rychlostí odtéká voda s nečistotami (hladina se nemění, je v ustáleném stavu). Nechť veličina <span class="math inline">\(r\)</span> udává, jaký objem vody se v jezeře takto vymění za jeden den. Předpokládejme dále (poněkud nerealisticky), že rozdělení znečišťujících částic v jezeře je rovnoměrné.</li>
<li>Úbytek hmotnosti nečistot za časovou jednotku je dán derivací <span class="math inline">\(\frac{\mathrm dy}{\mathrm dt}\)</span>.</li>
<li>Protože koncentrace nečistot v jezeře a v odtékající vodě je <span class="math inline">\(\frac yV\)</span>, je úbytek znečištění možno vyjádřit též ve tvaru <span class="math inline">\(\frac rVy\)</span>. Podíl <span class="math inline">\(\frac rV\)</span> je pro dané jezero kladná konstanta udávající, jak velká část z celkového množství vody se v jezeře vymění za časovou jednotku. Označíme-li tuto konstantu symbolem <span class="math inline">\(k\)</span>, je proces úbytku nečistot v jezeře popsán diferenciální rovnicí <span class="math display">\[
\frac{\mathrm dy}{\mathrm dt}  =-ky.
\]</span></li>
<li>Výše uvedená rovnice na nazývá <em>rovnice samočištění jezer</em>, ale tento název je čistě formální. Jedná se vlastně o stejnou rovnici, která popisuje radioaktivní rozpad nebo změnu rozdílu mezi teplotou horkého nápoje a místnosti při chladnutí nápoje.</li>
<li>Stejnou rovnicí je možné popsat nejenom odbourávání nečistot z životního prostředí, ale i odbourávání léků nebo drog z těla. Považujme krevní oběh za jezero a lék nebo drogu za znečišťující látku. V případě, že rychlost odbourávání je úměrná koncentraci (platí pro farmakokinetiku prvního řádu, toto splňuje většina léčiv za běžných koncentrací), řídí se proces odbourávání stejnou diferenciální rovnicí.</li>
</ul>
<h2 id="akutní-normovolemická-hemodiluce">Akutní normovolemická hemodiluce</h2>
<div class="obtekat">
<figure>
<img src="chirurg.jpg" alt="Při operaci ztrácí pacient krvinky rychlostí úměrnou koncentraci krvinek. Pokud je tato koncentrace malá, pacient ztratí krvinek málo. Zdroj: https://pixabay.com" /><figcaption>Při operaci ztrácí pacient krvinky rychlostí úměrnou koncentraci krvinek. Pokud je tato koncentrace malá, pacient ztratí krvinek málo. Zdroj: https://pixabay.com</figcaption>
</figure>
</div>
<ul>
<li>Při chirurgické operaci dochází ke krvácení. Pacient ztrácí krev s ní i krvinky. Při konstantní intenzitě krvácení to znamená, že pacient ztrácí krvinky rychlostí úměrnou počtu krvinek. Formálně na krvinky v krvi můžeme pohlížet stejně jako na znečištění jezera. Jedná se o stejný proces vyplavování látek obsažených v tekutině, jenom měníme interpretaci veličin.</li>
<li>Pokud očekáváme takový průběh operace, že i po uvedeném poklesu bude pořád množství krvinek nad minimální přípustnou hodnotou, je možné před operací toto množství snížit tím, že se část krve odebere a krev se poté doplní vhodnými roztoky.</li>
<li>Protože pacient bude po výše uvedeném zákroku už od začátku operace menší počet krvinek, ztrácí tyto krvinky pomaleji a celkový úbytek během operace je menší. Na konci operace se pacientovi vrátí dříve odebraná krev. Výsledkem je, že po operaci v jeho těle koluje více krvinek, než pokud by byl operován s “původní krví”.</li>
<li>Aby metoda fungovala, je nutné odhadnout ztrátu krve během operace. Modelování pomocí diferenciálních rovnic dokáže předpovědět, kolik krve odebrat na začátku tak, aby i po plánované době operace zůstaly krevní hodnoty pacienta v bezpečných mezích. Pokud na začátku operace část krve dáme bokem a poté tekutiny doplňujeme fyziologickým roztokem (s tím, že vlastní krev vrátíme po skončení operace), jedná se o stejný proces a stejnou rovnici jako samočištění jezer. Pokud krev doplňujeme během operace z krve dopředu odebrané, dokážeme model samočištění jezer modifikovat pro daný proces.</li>
<li>Metoda <em>akutní normovolemické hemodiluce</em> nachází v současné praxi široké využití v řadě operačních oborů. Poskytuje totiž možnost vyhnout se podání alogenní krevní transfuze a tím eliminovat rizika z ní vyplývající. Současně je tato metoda výrazně finančně levnější a její přínos je tak i ekonomický. (Podle https://zdravi.euro.cz/)</li>
</ul>
<h2 id="rc-obvod">RC obvod</h2>
<div class="obtekat">
<figure>
<img src="RC_circuit.png" alt="RC obvod. Pro vysoké frekvence platí V_c\approx \frac{1}{RC}\int_0^t V_{in}\,\mathrm dt. Zdroj: Wikipedia" /><figcaption>RC obvod. Pro vysoké frekvence platí <span class="math inline">\(V_c\approx \frac{1}{RC}\int_0^t V_{in}\,\mathrm dt.\)</span> Zdroj: Wikipedia</figcaption>
</figure>
<figure>
<img src="RC_circuit_drevostavba.jpg" alt="Senzor pro sledování vlhkosti dřeva vyvinutý na ÚNOD LDF MENDELU a zabudovaný do dřevostavby. Zdroj: R. Slávik et. al., A Nondestructive Indirect Approach to Long-Term Wood Moisture Monitoring Based on Electrical Methods (2019)" /><figcaption>Senzor pro sledování vlhkosti dřeva vyvinutý na ÚNOD LDF MENDELU a zabudovaný do dřevostavby. Zdroj: R. Slávik et. al., A Nondestructive Indirect Approach to Long-Term Wood Moisture Monitoring Based on Electrical Methods (2019)</figcaption>
</figure>
</div>
<p>Při nabíjení kondenzátoru o kapacitě <span class="math inline">\(C\)</span> přes odpor o velikosti <span class="math inline">\(R\)</span> roste napětí na kondenzátoru, tím se mění nabíjecí proud a proto se mění i rychlost nabíení. Pomocí zákonů elektrotechniky je <a href="http://fyzikalniolympiada.cz/texty/matematika/difro.pdf">možno ukázat</a>, že nabíjecí proud <span class="math inline">\(i\)</span> kondenzátoru se řídí diferenciální rovnicí <span class="math display">\[R\frac{\mathrm di}{\mathrm dt}+\frac 1Ci=0.\]</span> Napětí na kondenzátoru je možno odvodit buď z proudu, napětí na rezistoru a napětí zdroje, nebo z celkového proudu, který prošel kondenzátorem.</p>
<p>Rovnice je tedy stejná jako rovnice radioaktivního rozpadu a rovnice samočištění jezer. Vhodnou manipulací s parametry součástek je možno měnit koeficient u této rovnice a vhodným spojováním těchto obvodů dokážeme podobně simulovat i složitější rovnice. To je bylo základem analogových počítačů, které nepracovaly s čísly, ale s napětími. Tyto počítače sehrály svou roli v době, kdy číslicové počítače byly nedostupné, pomalé a nespolehlivé. Tím byla historická úloha analogových počítačů splněna a již se nepoužívají.</p>
<p>RC obvod jako takový má však důležité místo i dnes. Dokáže například filtrovat signály podle frekvence. Výpočet jeho charakteristiky (tj. vyřešení rovnice) a sledování napětí na kondenzátoru umožní měření elektrického odporu tam, kde není vhodné odpor určovat z proudu a napětí pomocí Ohmova zákona. Typickým příkladem je odpor dřeva a jeho vodivost, tj. převrácená hodnota odporu. Tato veličina se používá k rychlému stanovení vlhkosti dřeva, nebo je možno ji dlouhodobě sledovat pomocí senzorů zabudovaných do dřevostavby.</p>
<p>Ve skutečnosti žádná elektronická součástka nemá ideální vlastnosti a proto se v obvodu projevují i nežádoucí parazitní charakteristiky. Pokud by toto bylo limitující, je možné obvod nahradit podobně se chovajícím zapojením s <a href="https://cs.wikipedia.org/wiki/Zapojen%C3%AD_s_opera%C4%8Dn%C3%ADm_zesilova%C4%8Dem#Integra%C4%8Dn%C3%AD_zesilova%C4%8D">operačním zesilovačem</a> (odkazovaná stránka pracuje s rovnicí v integrálním tvaru).</p>
</div>
<h2 id="vývoj-populace-a-její-ekologický-lov">Vývoj populace a její ekologický lov</h2>

<div class="obtekat">
<figure>
<img src="kralik.jpg" alt="Při intenzivním lovu může dojít ke zničení populace https://pixabay.com" /><figcaption>Při intenzivním lovu může dojít ke zničení populace https://pixabay.com</figcaption>
</figure>
</div>

<ul>
<li>Zkoumejme velikost <span class="math inline">\(y\)</span> určité populace, v prostředí s nosnou kapacitou <span class="math inline">\(K\)</span>.</li>
<li>Budeme pracovat s pojmem specifická míru růstu populace, což je rychlost růstu populace vztažená na jednotkové množství populace. Realistickým předpokladem dodaným biologickými vědami je, že v prostředí s omezenými úživnými vlastnostmi specifická míru růstu populace klesá s tím, jak se velikost populace přibližuje k nosné kapacitě, a specifická rychlost růstu populace je modelována funkcí <span class="math inline">\(r\left(1-\frac yK\right)\)</span>. Podle velkosti koeficientů v této rovnici dělíme živočichy na <a href="http://cs.wikipedia.org/wiki/%C5%BDivotn%C3%AD_strategie">r-stratégy a K-stratégy</a> a toto dělení odráží, jak se snaží druh vyrovnávat se změnami prostředí.</li>
<li>Za uvedených předpokladů je možno vývoj populace popsat rovnicí <span class="math display">\[\frac 1y \frac{\mathrm dy}{\mathrm dt}=r\left(1-\frac yK\right),\]</span> tj. <span class="math display">\[\frac{\mathrm dy}{\mathrm dt}=ry\left(1-\frac yK\right).\]</span> Tato rovnice se nazývá <em>logistická rovnice.</em></li>
<li>Pokud lovem snížíme přírůstky populace, můžeme tento proces modelovat rovnicí <span class="math display">\[\frac{\mathrm dy}{\mathrm dt}=ry\left(1-\frac yK\right)-h(y),\]</span> kde <span class="math inline">\(h(y)\)</span> je intenzita lovu populace o velikosti <span class="math inline">\(y\)</span>. Modelování tohoto procesu umožní nalezení ekonomicky výhodné ale přitom trvale udržitelné strategie lovu.</li>
</ul>

<div class="shorten" data-text="Čeští hledači meteoritů a diferenciální rovnice.">
<h2 id="lovci-meteoritů-z-čssr-a-čr">Lovci meteoritů z ČSSR a ČR</h2>
<div class="obtekat">
<figure>
<img src="benesov.jpeg" alt="Tři dosud nalezené meteority Benešov. foto: Pavel Spurný, převzato z https://dvojka.rozhlas.cz/" /><figcaption>Tři dosud nalezené meteority Benešov. foto: Pavel Spurný, převzato z https://dvojka.rozhlas.cz/</figcaption>
</figure>
</div>
<p>Česká republika je na světové špičce ve oblasti propočítávání dráhy meteoritů ze světelné stopy zachycené sítí bolidových kamer. Vědcům z Astronomického ústavu se podařilo</p>
<ul>
<li>jako prvním na světě najít pozůstatky meteoritu propočítáním jeho dráhy ze snímků zachycených speciálními kamerami a zpětně propočítat, odkud meteorit přiletěl (meteorit Příbram, 1959, první “meteorit s rodokmenem”, tj. s doloženým původem),</li>
<li>jako prvním na světě najít pozůstatky meteoritu 20 let po dopadu použitím analýz, které v době dopadu meteoritu nebyly k dispozici (meteorit Benešov, dopad 1991, nalezen 2011),</li>
<li>propočítat a najít (mimo jiné i na dně jezera!) zbytky meteoritu Čeljabinsk z roku 2013.</li>
</ul>
<p>Meteority s vystopovaným původem jsou extrémně vzácné (do roku 2000 jenom 5 meteoritů, do roku 2016 pouze 31 meteoritů) a tým založený Zdeňkem Ceplechou a nyní vedený Pavlem Spurným se podílel na výpočtu drah většiny z nich. Použité metody jsou popsány například v článku <em>Ceplecha, Revelle: Fragmentation model of meteoroid motion, mass loss, and radiation in the atmosphere, Meteoritics &amp; Planetary Science 40, Nr 1, 35–54 (2005).</em> Například ztráta rychlosti třením v atmosféře je modelována rovnicí <span class="math display">\[\frac{\mathrm dv}{\mathrm dt}=-K\rho m^{-1/3}v^{2}\]</span> a ztráta hmotnosti vypařováním <span class="math display">\[\frac{\mathrm dm}{\mathrm dt}=-K\sigma \rho m^{2/3}v^3.\]</span> Jedná se o diferenciální rovnice, kde zrychlení (derivace rychlosti) a časová změna hmotnosti (derivace hmotnosti podle času, rychlost, s jakou ubývá hmotnost) je úměrná vhodným mocninám těchto veličin.</p>
</div>


<a onclick=otevrit("problems/diferencialni_rovnice/chata.pg"); target="_blank" class="WWotazka">Testová otázka</a>

<h1 id="geometrická-interpretace-a-transformace-jednotek">Geometrická interpretace a transformace jednotek</h1>
<div class="Ycontainer"> <iframe class="responsive-iframe" src="https://www.youtube.com/embed/OgzYhnGj34I"></iframe> </div>
<h2 id="geometrická-interpretace-ode">Geometrická interpretace ODE</h2>
<div class="obtekat"><figure><a href="/marik/manim/Slope_field" target=_blank><img src="/marik/manim/thumbs/Slope_field.jpg"></a><figcaption>Směrové pole diferenciální rovnice dává představu o chování řešení této rovnice. <a href="/marik/manim/Slope_field" class=but-prez target=_blank>Otevřít prezentaci</a></figcaption></figure></div>
<p>Protože derivace funkce v bodě udává směrnici tečny ke grafu funkce v tomto bodě, lze rovnici <span class="math display">\[\frac{\mathrm dy}{\mathrm dx}=\varphi(x,y)\tag{1}\]</span> chápat jako předpis, který každému bodu v rovině přiřadí směrnici tečny k integrální křivce, která tímto bodem prochází. Sestrojíme-li v dostatečném počtu (například i náhodně zvolených) bodů <span class="math inline">\([x,y]\)</span> v rovině vektory <span class="math inline">\((1,\varphi(x,y))\)</span>, obdržíme <strong>směrové pole diferenciální rovnice</strong> — systém lineárních elementů, které jsou tečné k integrálním křivkám.</p>
<p>Počáteční podmínka <span class="math inline">\(y(x_0)=y_0\)</span> geometricky vyjadřuje skutečnost, že graf příslušného řešení prochází v rovině bodem <span class="math inline">\([x_0,y_0]\)</span>. Má-li tato počáteční úloha jediné řešení, neprochází bodem <span class="math inline">\([x_0,y_0]\)</span> žádná další křivka. Má-li každá počáteční úloha jediné řešení (což bude pro nás velice častý případ), znamená to, že integrální křivky se <em>nikde neprotínají</em>.</p>
<!--
# Numerické řešení IVP


<div class='obtekat'>

![Eulerova metoda s\ velmi dlouhým krokem (modrou barvou) zaostává za přesným řešením (šedou
 barvou). Pro lepší výsledek můžeme zmenšit krok nebo vylepšit metodu.](euler.png)


![Metoda Runge Kutta s\ velmi dlouhým krokem (modrou barvou, jde jasně
 vidět aproximace lomenou čarou). Přesné řešení je nakresleno šedou
 barvou.](rk.png)

</div>


Řešení počáteční úlohy lze numericky aproximovat poměrně snadno:
začneme v bodě zadaném počáteční podmínkou a v okolí tohoto bodu
nahradíme integrální křivku její tečnou. Tím se dostaneme do dalšího
bodu, odkud opět integrální křivku aproximujeme tečnou.  Směrnici
tečny zjistíme z diferenciální rovnice, buď přímo z derivace (Eulerova
metoda).

Vyjdeme-li z počáteční úlohy $$\frac{\mathrm dy}{\mathrm dx}=\varphi(x,y), \quad y(x_0)=y_0,$$
má lineární aproximace řešení v bodě $[x_0,y_0]$ tvar $$y=y_0+\varphi(x_0,y_0)(x-x_0).$$
Funkční hodnotu v bodě $x=x_1$ označíme $y_1$ a tento bod bude dalším  body lomené čáry, tj. $$y_1=y_0+\varphi(x_0,y_0)(x_1-x_0).$$
Hodnota $x_1-x_0$ je krok Eulerovy metody označovaný $h$. Tento postup opkaujeme s počáteční podmínkou $y(x_1)=y_1$.
Iterační formule Eulerovy metody má potom následující tvar. $$\begin{aligned}x_{n+1}&=x_n+h, \\ y_{n+1}&=y_n+\varphi(x_n,y_n)h.\end{aligned}$$

Stačí tedy mít zvolen *krok* numerické
metody (délku intervalu, na kterém aproximaci tečnou použijeme) a
výstupem metody bude aproximace integrální křivky pomocí lomené čáry.

**Vylepšení**

* Pro přesnější aproximaci je možné zjemnit krok $h$ (buď všude, nebo
  jenom tam, kde "je to potřeba").
* Pro přesnější aproximaci je možné použít místo $\varphi(x_n,y_n)$
  lepší směrnici, která dokáže zohlednit, jestli se růst zrychluje
  nebo zpomaluje (metoda Runge Kutta druhého nebo čtvrtého řádu, ...).
* Modely obsahující diferenciální rovnice obsahují zpravidla sadu
  parametrů charakterizujících fyzikální vlastnosti studovaných
  objektů. Pro numerické řešení musíme těmto parametrům dát konkrétní
  hodnoty a přicházíme tak o cennou informaci, jak řešení závisí na
  těchto parametrech. Vhodnou úpravou rovnice dokážeme počet parametrů
  eliminovat. Jednoduchým a často dostatečným způsobem je volba
  jednotek, obecnější metodou je transformace diferenciální rovnice
  uvedená v následujícím textu.


**Online řešiče ODE (numericky):**

* [dfield](http://math.rice.edu/~dfield/dfpp.html)
* [Sage](https://sagecell.sagemath.org/?z=eJyFj0EOgyAURPecgp3Q_hqh3f47sG-MMYopKRUjaOH29fcA7WYyk8y8ZCaRoUgsJ5EvRTJWXm4GXl595sgb4JoxN0SF9waaWrUUNIXDMqNxtDH43Xbr8yamLwoKHB2kEbi9XzGDncduCW5OkZbXFsKWli1hFX1YbDc568dKMqN-4vRf3OJDqoAPwYcVq9USlAmjzkbLOj7CW9AvJAH6iSTyA5etU1M=&lang=sage&interacts=eJyLjgUAARUAuQ==)

-->
<h2 id="transformace-diferenciální-rovnice">Transformace diferenciální rovnice</h2>

<div class="obtekat">
<figure>
<img src="Vajont.jpg" alt="Letecký snímek údolí Vajont krátce po katastrofě. Video ukazuje, že při modelování procesu ve zmenšeném měřítku je nutné transformovat ostatní veličiny, například čas. Pro nás klíčová slova v čase 37:06 dokumentu jsou “tým techniků odhaduje nejvyšší možnou reálnou rychlost sesuvu půdy na jednu minutu, kterou pro simulaci přepočítají na čtyři sekundy”. Čas ve zmenšeném modelu ubíhá jinou rychlostí než čas v reálném ději. Foto: Wikipedia." /><figcaption>Letecký snímek údolí Vajont krátce po katastrofě. <a href="https://youtu.be/BK5uwnVCeCw?t=2185">Video</a> ukazuje, že při modelování procesu ve zmenšeném měřítku je nutné transformovat ostatní veličiny, například čas. Pro nás klíčová slova v čase 37:06 dokumentu jsou “tým techniků odhaduje nejvyšší možnou reálnou rychlost sesuvu půdy na jednu minutu, kterou pro simulaci přepočítají na čtyři sekundy”. Čas ve zmenšeném modelu ubíhá jinou rychlostí než čas v reálném ději. Foto: Wikipedia.</figcaption>
</figure>
<figure>
<img src="vajont_model.png" alt="Model přehrady v údolí Vajont. Byl zdařilý, ale jeho použití s nesprávnými vstupními daty (podcenění odhadu rychlosti sesuvu hory) vedlo k tomu, že závěry nebyly relevantní. Vpravo tři postavy sledující pokus pomůžou s odhadem rozměrů. Zdroj: záběr z dokumentu Tsunami v horách a z filmu Vajont - šílenství mužů." /><figcaption>Model přehrady v údolí Vajont. Byl zdařilý, ale jeho použití s nesprávnými vstupními daty (podcenění odhadu rychlosti sesuvu hory) vedlo k tomu, že závěry nebyly relevantní. Vpravo tři postavy sledující pokus pomůžou s odhadem rozměrů. Zdroj: záběr z dokumentu Tsunami v horách a z filmu Vajont - šílenství mužů.</figcaption>
</figure>
<figure>
<img src="janackova_sin.jpg" alt="Model Janáčkovy koncertní síně pro Brno. Desetkrát menší a proto s desetkrát většími frekvencemi. Zdroj: Tomáš Kemr, Český rozhlas." /><figcaption>Model <a href="https://www.irozhlas.cz/kultura/desetkrat-mensi-akusticky-dokonaly-model-janackovo-centrum_2107300010_btk">Janáčkovy koncertní síně</a> pro Brno. Desetkrát menší a proto s desetkrát většími frekvencemi. Zdroj: Tomáš Kemr, Český rozhlas.</figcaption>
</figure>
</div>

<p>Naučíme se vyjadřovat diferenciální rovnici v jiných proměnných tak, aby bylo možné snížit počet parametrů v této rovnici. Pro jednoduchost budeme uvažovat jenom případ, kdy nová proměnný je lineární funkcí původní proměnné.</p>
<p>Uvažujme funkci <span class="math inline">\(y\)</span> proměnné <span class="math inline">\(x\)</span>. Připomeneme si vzorce pro derivaci součtu, derivaci konstantního násobku a derivaci složené funkce, ale uvedeme si je v kontextu vhodném pro studium diferenciálních rovnic.</p>
<ul>
<li>Z derivace součtu a z derivace konstanty plyne pro funkci <span class="math inline">\(y\)</span> a konstantu <span class="math inline">\(y_0\)</span> vztah <span class="math display">\[ \frac{\mathrm d (y\pm y_0)}{\mathrm dx} = \frac{\mathrm d y}{\mathrm dx} \pm \frac{\mathrm d y_0}{\mathrm dx} = \frac{\mathrm d y}{\mathrm dx} \pm 0= \frac{\mathrm d y}{\mathrm dx}.\]</span></li>
<li>Z derivace konstantního násobku funkce plyne pro funkci <span class="math inline">\(y\)</span> a konstantu <span class="math inline">\(k\)</span> vztah <span class="math display">\[ \frac{\mathrm d (ky)}{\mathrm dx} = k\frac{\mathrm d y}{\mathrm dx}.\]</span></li>
<li>Z derivace složené funkce plyne pro konstantu <span class="math inline">\(k\)</span> a veličinu <span class="math inline">\(X = kx\)</span> vztah <span class="math display">\[ \frac{\mathrm d y}{\mathrm d x} =    \frac{\mathrm d y}{\mathrm dX}   \frac{\mathrm d X}{\mathrm dx} =   \frac{\mathrm d y}{\mathrm d X} k   \]</span> tj. <span class="math display">\[ \frac{\mathrm d y}{\mathrm d (kx)} = \frac{\mathrm d y}{\mathrm d X} =      \frac 1k \frac{\mathrm d y}{\mathrm d x}.\]</span></li>
</ul>
<p>Výše uvedené výpočty je možno shrnout do pravidla v následující poznámce.</p>
<blockquote class="poznamka"><p class="poznamkaname">Poznámka (transformace diferenciální rovnice do jiných jednotek).</p><p> Pro <span class="math inline">\(Y=k_1(y-y_0)\)</span> a <span class="math inline">\(X=k_2 x\)</span> platí <span class="math display">\[  \frac{\mathrm d Y}{\mathrm d X} =   \frac{\mathrm d \Bigl(k_1(y-y_0)\Bigr)}{\mathrm d (k_2 x)} = \frac{k_1}{k_2} \frac{\mathrm dy}{\mathrm dx}\]</span> a podobně (všimněte si druhé mocniny u <span class="math inline">\(k_2\)</span> díky druhé derivaci) <span class="math display">\[  \frac{\mathrm d^2 Y}{\mathrm d X^2} = \frac{k_1}{k_2^2} \frac{\mathrm d^2y}{\mathrm dx^2}.\]</span> Výraz nalevo neobsahuje konstanty, které jsou ve výrazu napravo. Tyto konstanty jsou v definici nových veličin <span class="math inline">\(X\)</span> a <span class="math inline">\(Y\)</span>.</p>
</blockquote>
<p>Navíc vzorec z poznámky silně připomíná klasické počítání se zlomky. Proto máme Leibnizův tvar zápisu derivací <span class="math inline">\(\frac{\mathrm dy}{\mathrm dx}\)</span> při studiu diferenciálních rovnic více v oblibě, než zápis Lagrangeův, <span class="math inline">\(y&#39;\)</span>.</p>
<p><strong>Příklad.</strong> Diferenciální rovnice tepelné výměny <span class="math display">\[\frac{\mathrm dT}{\mathrm dt}=-k(T-T_\infty), \quad T(0)=T_0\tag{*}\]</span> obsahuje tři parametry: teplotu okolního prostředí <span class="math inline">\(T_\infty\)</span>, počáteční teplotu <span class="math inline">\(T_0\)</span> a konstantu <span class="math inline">\(k\)</span> související s fyzikálními vlastnostmi prostředí. Postupně můžeme posunout teplotní stupnici tak, aby teplota okolí byla nula a počáteční teplota jedna, tj. hodnotu <span class="math inline">\(T\)</span> snížíme o <span class="math inline">\(T_\infty\)</span> a upravíme dílek stupnice <span class="math inline">\((T_0-T_\infty)\)</span>-krát <span class="math display">\[\frac{\mathrm d\left(\frac{T-T_\infty}{T_0-T_\infty}\right)}{\mathrm dt}=-k\frac{T-T_\infty}{T_0-T_\infty}\]</span> vydělit konstantou <span class="math inline">\(k\)</span> <span class="math display">\[\frac{\mathrm d\left(\frac{T-T_\infty}{T_0-T_\infty}\right)}{k\mathrm dt}=-\frac{T-T_\infty}{T_0-T_\infty}\]</span> a přeškálovat pomocí konstanty <span class="math inline">\(k\)</span> čas <span class="math display">\[\frac{\mathrm d\left(\frac{T-T_\infty}{T_0-T_\infty}\right)}{\mathrm d(kt)}=-\frac{T-T_\infty}{T_0-T_\infty}.\]</span> Po substituci <span class="math inline">\(y=\frac{T-T_\infty}{T_0-T_\infty}\)</span>, <span class="math inline">\(x=kt\)</span> má úloha tvar <span class="math display">\[\frac{\mathrm d y}{\mathrm d x}=-y,\quad y(0)=1. \tag{**}\]</span> Nová rovnice (**) <em>neobsahuje žádné parametry</em> a proto je pro studium jednodušší. Přesto je v ní obsažena veškerá informace obsažená v rovnici (*). Tuto informaci je však nutno interpretovat v kontextu definice nových proměnných. Například to, že všechna řešení rovnice (**) konvergují k nule znamená, že všechna řešení rovnice (*) konvergují k <span class="math inline">\(T_0\)</span>. To, že řešení rovnice (**) klesne na poloviční hodnotu za čas <span class="math inline">\(\ln 2\)</span> znamená, že vzdálenost řešení rovnice (*) od rovnovážného stavu se na polovinu zmenší za čas <span class="math inline">\(\frac 1k \ln 2\)</span>.</p>

<div class="obtekat"><figure><a href="/marik/manim/ODE_transformace" target=_blank><img src="/marik/manim/thumbs/ODE_transformace.jpg"></a><figcaption>Vhodnou transformací je možno zredukovat počet parametrů v rovnici a tím usnadnit numerické simulace. Nematematická cesta k transformaci je vhodná volba jednotek pro sledované veličiny. <a href="/marik/manim/ODE_transformace" class=but-prez target=_blank>Otevřít prezentaci</a></figcaption></figure></div>

<blockquote class="poznamka"><p class="poznamkaname">Poznámka (nondimenzionalizace, rozměrová analýza).</p><p> Proces eliminace parametrů z modelu popsaného diferenciální rovnicí se nazývá nondimenzionalizace nebo rozměrová analýza modelu, protože eliminaci parametrů je vhodné provádět tak, aby výsledné nové veličiny vycházely bez fyzikálních jednotek. K tomu se provádí rozbor jednotek jednotlivých veličin. V jednoduchých případech však stačí primitivní postup popsaný v odstavcích výše a ukázaný na příkladu. V tomto příkladě veličina <span class="math inline">\(x\)</span> nemá fyzikální jednotku, protože je součinem konstanty <span class="math inline">\(k\)</span> (s jednotkou <span class="math inline">\(\mathrm s^{-1}\)</span>) a času <span class="math inline">\(t\)</span> (s jednotkou <span class="math inline">\(\mathrm s\)</span>). Je možné ji považovat za <em>bezrozměrný čas</em>. Veličina <span class="math inline">\(y\)</span> také nemá fyzikální jednotku, protože je podílem dvou teplot a je možné ji považovat za <em>bezrozměrnou teplotu</em>.</p>
<p>V úloze s ochlazováním tělesa bylo zavedení nových veličin přirozené. I u méně zřejmých úloh zkušenosti ukazují, že je vhodné volit transformaci tak, aby vznikly veličiny bezrozměrné, které nemají fyzikální jednotku. Například v <em>Horáček, Fyzikální a mechanické vlastnosti dřeva I</em> je zavedena <a href="https://is.mendelu.cz/eknihovna/opory/zobraz_cast.pl?cast=9180;lang=cz">bezrozměrná vlhkost, bezrozměrný čas a bezrozměrná vzdálenost</a> na straně 61 pro rovnici popisující difuzi a <a href="https://is.mendelu.cz/eknihovna/opory/zobraz_cast.pl?cast=9182;lang=cz">charakteristická délka, Biotovo číslo (bezrozměrná tepelná vodivost) a bezrozměrná teplota, bezrozměrný čas a bezrozměrná vzdálenost</a> pro rovnici popisující vedení tepla na stranách 88 a 89.</p>
<p>Obecné výhody transformace diferenciálních rovnic jsou následující.</p>
<ul>
<li>Po transformaci obsahuje rovnice v nových veličinách menší množství parametrů.</li>
<li>Nové veličiny jsou bez fyzikální jednotky a tudíž vhodné pro numerické simulace, kdy se zpravidla o jednotky nestaráme.</li>
<li>Nové veličiny zpravidla nabývají hodnot řádově srovnatelných s jedničkou. Nejedná se ani o tisíce ani o tisíciny.</li>
</ul>
<p>Všechny tři uvedené skutečnosti vedou k tomu, že s transformovanými rovnicemi se lépe pracuje v numerických modelech.</p>
</blockquote>
<p><strong>Příklad.</strong> Diferenciální rovnici logistického růstu s lovem konstantní intenzity <span class="math display">\[\frac{\mathrm dx}{\mathrm dt}=rx\left(1-\frac xK\right)-h\]</span> je možno přepsat do tvaru <span class="math display">\[\frac{\mathrm d\frac xK}{\mathrm d(rt)}=\frac xK\left(1-\frac xK\right)-\frac{h}{rK}\]</span> a po zavedení bezrozměrné velikosti populace <span class="math inline">\(X=\frac xK\)</span>, bezrozměrného času <span class="math inline">\(T=rt\)</span> a bezrozměrné intenzity lovu <span class="math inline">\(H=\frac{h}{rK}\)</span> má model tvar <span class="math display">\[\frac{\mathrm dX}{\mathrm dT}=X\left(1-X\right)-H.\]</span> Jinými slovy, chování modelu například z hlediska konvergence řešení k nenulové hodnotě závisí na parametru <span class="math inline">\(\frac{h}{rK}.\)</span> Pokud se sníží nosná kapacita prostředí o dvacet procent, je nutné pro udržení stejného chování rovnice snížit lov nebo zvýšit koeficient <span class="math inline">\(r\)</span> tak, aby poměr <span class="math inline">\(\frac{h}{rK}\)</span> zůstal zachován.</p>
<!--

\iffalse 

# Malá odbočka - zaokrouhlovací chyby v numerických výpočtech

<div class='obtekat'>

![Součást protiraketového systému Patriot. Raketu Scud vystřelenou 25.2.1991 systém nesestřelil vinou zaokrouhlovací chyby. Zdroj: U.S. Army.](patriot.jpg)

</div>


Uvedli jsme, že počáteční úlohu umíme vyřešit numericky. Ukázali jsme
si základní algoritmus (Eulerův) a řekli, že existují algoritmy
pokročilejší. Na tomto místě upozorníme na záludnosti skryté v
numerických výpočtech. Je iluzorní se domnívat, že zjemněním kroku při
numerickém řešení diferenciální rovnice vždy dostaneme přesnější
řešení. Toto platí jenom dokud se nedostaneme ke kritické hodnotě
kroku, kdy další snižování vede k tomu, že zpřesnění díky kratšímu
kroku se přebije akumulovanou chybou z velkého množství výpočtů nutně
zatížených zaokrouhlováním a dalším zjemňováním přesnost ztrácíme.

Zajímavá léčka je v samé podstatě výpočtů na počítači a to v
reprezentaci desetinných čísel ve dvojkové soustavě. Například číslo
0.1 je ve dvojkové soustavě periodické! Proto desetinásobným sečtením
tohoto čísla ve dvojkové soustavě nedostaneme (překvapivě) jedničku! Je to podobné, jako
bychom v námi běžně používané dvojkové soustavě třikrát sečetli jednu třetinu v desetinném tvaru
reprezentovaném konečným počtem desetinných míst, tj. například
třikrát sečetli číslo $0.33333333$. Nedostaneme přesně jedničku. 

Tento efekt měl i\ tragický důsledek. Software protiraketového
systému Patriot počítal čas postupným přičítáním desetiny
sekundy. Protože systém byl vytvořen a testován na mobilním zařízení,
které se často restartovalo a běželo krátkou dobu, ničemu to
nevadilo. Nasazení v systému Patriot však byla chyba. Při ostrém
nasazení systém běžel dlouho, zaokrouhlovací chyba se kumulovala
například 100 hodin. I\ když za tu dobu chyba dosáhla pouze zlomku
sekundy, raketa letící vysokou rychlostí již byla jinde, než systém
Patriot propočítal.  Dne 25.2.1991 systém Patriot během operace
Pouštní bouře na osvobození Kuvajtu od irácké okupace nesestřelil
útočící raketu Scud a ta zabila 28 vojáků osvobozující armády a okolo
100 osob zranila.

S chybami plynoucími ze zaokrouhlování se setkáme i\ při výpočtech mimo modelování diferenciálních rovnic. Viz například [Floating-point arithmetic may give
inaccurate results in
Excel](https://support.microsoft.com/en-us/help/78113/floating-point-arithmetic-may-give-inaccurate-results-in-excel).


\fi

-->
<h1 id="ode-tvaru-fracmathrm-dymathrm-dxfy-autonomní-ode">ODE tvaru <span class="math inline">\(\frac{\mathrm dy}{\mathrm dx}=f(y)\)</span>, autonomní ODE</h1>
<div class="Ycontainer"> <iframe class="responsive-iframe" src="https://www.youtube.com/embed/SVDLZMIfW8Y"></iframe> </div>
<div class="obtekat"><figure><a href="/marik/manim/Stabilita" target=_blank><img src="/marik/manim/thumbs/Stabilita.jpg"></a><figcaption>Stabilitu autonomní diferenciální rovnice můžeme posoudit ze znaménka pravé strany. S minimem informací dokážeme poznat, jak se bude řešení chovat z hlediska konvergence ke stacionárnímu stavu. <a href="/marik/manim/Stabilita" class=but-prez target=_blank>Otevřít prezentaci</a> <a href="https:\\youtu.be/Siu5ZgEA59s" class=but-video target=_blank>Spustit video</a></figcaption></figure></div>
<p>Rovnice <span class="math display">\[\frac{\mathrm dy}{\mathrm dx}=f(y)\tag{♣}\]</span> se nazývá <em>autonomní</em>, nebo též nezávislá na čase. Je speciálním případem rovnice se separovanými proměnnými, která je uvedena na dalším slidu a naučíme se ji řešit analytickou cestou. Proto se nyní nebudeme zaměřovat na hledání obecného řešení, ale pokusíme se popsat chování řešení, aniž bychom tato řešení znali. Pokusíme se s co nejmenší námahou říct, jak se budou řešení chovat.</p>
<ul>
<li>Je-li <span class="math inline">\(f(y_0)=0\)</span>, je konstantní funkce <span class="math inline">\(y(x)=y_0\)</span> řešením rovnice (♣). Protože derivace konstantní funkce je nula, vidíme, že řešením rovnice <span class="math display">\[f(y)=0\]</span> obdržíme všechna konstantní řešení rovnice (♣). Tato konstantní řešení se nazývají <em>stacionární body</em>.</li>
<li>Stacionární body a jim odpovídající konstantní řešení představují rovnovážný stav. Často nás zajímá, jestli při vychýlení z tohoto rovnovážného stavu má systém tendenci se vrátit do původního stavu, nebo se od původního stavu dále odchylovat.<br />
</li>
<li>Pokud se při malém vychýlení z rovnovážného stavu systém do tohoto stavu vrací, mluvíme o <em>stabilním stacionárním bodu</em>.</li>
<li>Pokud se systém po malé výchylce do tohoto rovnovážného stavu nevrací, ale vyvíjí se k dalšímu stacionárnímu bodu nebo neohraničeně, mluvíme o <em>nestabilním stacionárním bodu.</em></li>
</ul>
<p>Následující věta umožní odlišit stabilní a nestabilní stacionární body. Protože v přírodě dochází k drobným perturbacím neustále, udává vlastně, které stacionární stavy jsou realizovatelné a můžeme je v přírodě pozorovat a které jsou prakticky nerealizovatelné.</p>
<!--
* Rovnici $$\frac{\mathrm dy}{\mathrm d x}=ky,$$ kde $k$ je konstanta,
  je možno přetransformovat na rovnici $\frac{\mathrm dy}{\mathrm
  d(kx)}=y$, kterou jsme studovali na jednom z úvodních slidů.  Proto
  není težké se přesvědčit, že obecným řešením této
  rovnice je funkce $$y=Ce^{kx}. \tag{♣♣}$$
  Jediné konstantní řešení této rovnice je $y=0$.  
    * Pro $k>0$ jsou funkce (♣♣)
    jsou neohraničené (kladné rostoucí nebo záporné klesající, podle
    znaménka konstanty $C$) na intervalu $[0,\infty)$. Jakákoliv
    odchylka od rovnovážného stavu neohraničeně naroste, konstantní
    řešení $y=0$ se proto klasifikuje jako nestabilní.
    * Pro $k<0$ se funkce (♣♣) na intervalu $[0,\infty)$
    blíží k nule. Ať je počáteční podmínka libovolná, všechna řešení se
    v čase blíží k nule. Jakákoliv
    odchylka od rovnovážného stavu neohraničeně časem vymizí. Nulové
    řešení je stabilní.

Vyzbrojeni předchozími speciálními případy budeme sledovat řešení
rovnice $$\frac{\mathrm dy}{\mathrm dx}=f(y)$$ v okolí bodu $y_0$
splňujícího $f(y_0)=0.$
To můžeme chápat tak, že modelovaný systém je ve stacionárním stavu s
konstantním řešením $y(x)=y_0$ a nějakými vnějšími vlivy došlo k
drobnému vychýlení z tohoto stavu.
Lineární aproximace (viz úvodní přednášky derivacích)
$$f(y)\approx f'(y_0)(y-y_0)$$ nám umožní rovnici aproximovat rovnicí
$$\frac{\mathrm dy}{\mathrm dx}=f'(y_0)(y-y_0)$$
neboli
$$\frac{\mathrm d(y-y_0)}{\mathrm dx}=f'(y_0)(y-y_0)$$
a po substituci $Y=y-y_0$, $k=f'(y_0)$ dostáváme rovnici
$$\frac{\mathrm dY}{\mathrm dx}=kY,$$
což je rovnice typu (♣). Stabilitu takové rovnice máme prozkoumánu a
proto můžeme udělat následující závěr.

-->
<blockquote class="veta"><p class="vetaname">Věta (stabilita konstantních řešení).</p><p> Jestliže platí <span class="math inline">\(f(y_0)=0\)</span>, je konstantní funkce <span class="math inline">\(y(x)=y_0\)</span> konstantním řešením rovnice <span class="math display">\[\frac{\mathrm dy}{\mathrm dx}=f(y).\]</span> Toto řešení je stabilní pokud <span class="math inline">\(\frac{\mathrm df}{\mathrm dy}(y_0)&lt;0\)</span> a nestabilní pokud <span class="math inline">\(\frac{\mathrm df}{\mathrm dy}(y_0)&gt;0\)</span>.</p>
</blockquote>
<p>Pro grafickou intepretaci je vhodné připomenout, že funkce s kladnou derivací jsou rostoucí a funkce se zápornou derivací klesající. Pokud má tedy pravá strana derivaci různou od nuly, poznáme stabilitu z monotonie pravé strany.</p>
<div class="obtekat"><figure><a href="/marik/manim/Logistic" target=_blank><img src="/marik/manim/thumbs/Logistic.jpg"></a><figcaption>U logistické rovnice s lovem dochází v závislosti na velikosti lovu buď ke snížení nebo k zániku stabilního stacionárního stavu. <a href="/marik/manim/Logistic" class=but-prez target=_blank>Otevřít prezentaci</a> <a href="https:\\youtu.be/NyLkjOTYzVQ" class=but-video target=_blank>Spustit video</a></figcaption></figure></div>
<p><strong>Příklad.</strong> Logistická diferenciální rovnice s konstantním lovem <span class="math inline">\(h\)</span>, tj. rovnice <span class="math display">\[\frac{\mathrm dy}{\mathrm dt}=ry\left(1-\frac yK\right)-h,\]</span> má pro malé <span class="math inline">\(h\)</span> dva stacionární body. Funkce <span class="math inline">\(ry\left(1-\frac  yK\right)\)</span> je parabola otočená vrcholem nahoru a s nulovými body <span class="math inline">\(y=0\)</span> a <span class="math inline">\(y=K\)</span>. V prvním stacionárním bodě je funkce rostoucí a tento stacionární bod je nestabilní. Ve druhém stacionárním bodě je funkce klesající a tento stacionární bod je stabilní. Jak se zvyšuje faktor <span class="math inline">\(h\)</span>, graf paraboly se posouvá směrem dolů a oba stacionární body se posouvají směrem k sobě a k  vrcholu. Jejich stabilita zůstává neporušena. To znamená, že sice pořád existuje stabilní stav, ale se zvyšující se intenzitou lovu se tento stacionární stav dostává stále blíže ke stavu nestacionárnímu a rovnováha je tedy poněkud křehká.</p>
<blockquote class="poznamka"><p class="poznamkaname">Poznámka (autonomní rovnice s rozdílem na pravé straně).</p><p> Rovnice <span class="math display">\[\frac{\mathrm dy}{\mathrm dx}=g(y)-h(y)\]</span> má stacionární bod <span class="math inline">\(y_0\)</span>, jestliže <span class="math display">\[g(y_0)=h(y_0).\]</span> Často jsou funkce <span class="math inline">\(g\)</span> a <span class="math inline">\(h\)</span> zadány graficky a stacionární bod je v průsečíku grafů funkcí <span class="math inline">\(g\)</span> a <span class="math inline">\(h\)</span>. Ze vzájemné polohy těchto grafů také vidíme, zda je stacionární bod stabilní (funkce <span class="math inline">\(g\)</span> je napravo od bodu <span class="math inline">\(y_0\)</span> pod funkcí <span class="math inline">\(h\)</span> a nalevo nad ní) nebo nestabilní (naopak).</p>
</blockquote>
<div class="obtekat">
<figure>
<img src="img_earth_balance_2.png" alt="Funkce z pravé strany rovnice pro teplotní bilanci Země" /><figcaption>Funkce z pravé strany rovnice pro teplotní bilanci Země</figcaption>
</figure>
</div>
<p><strong>Příklad.</strong> Teplotní bilanci Země je možno vyjádřit <a href="http://user.mendelu.cz/marik/wiki/doku.php?id=ode">rovnicí</a> <span class="math display">\[\frac{\mathrm dT}{\mathrm dt}=R_{\text{in}}(T)-R_{\text{out}}(T),\]</span> kde <span class="math inline">\(R_{\text{in}}\)</span> a <span class="math inline">\(R_{\text{out}}\)</span> jsou funkce dané na obrázku. Vidíme tři průsečíky, tj. tři stacionární body. Uvažujme stacionární bod nejvíce napravo. Malá výchylka nahoru k větší teplotě nás posune do oblasti, kde převažuje vyzařování energie, <span class="math inline">\(R_{\text{out}}\)</span> je vetší než <span class="math inline">\(R_{\text{in}}\)</span>, pravá strana je záporná a teplota klesá zpět do stacionárního stavu. Podobně, malá výchylka směrem dolů způsobí nárůst a opět návrat do stacionárního stavu. Stacionární stav zcela vpravo je tedy stabilní. Podobně ukážeme, že stacionární stav odpovídající průsečíku zcela vlevo je také stabilní. Naopak, stacionární stav uprostřed je nestabilní, libovolná výchylka z tohoto stavu způsobí přechod systému do některého ze stabilních stavů.</p>

<a onclick=otevrit("problems/diferencialni_rovnice/stabilita_autonomni.pg"); target="_blank" class="WWotazka">Testová otázka</a>
<a onclick=otevrit("problems/diferencialni_rovnice/model.pg"); target="_blank" class="WWotazka">Testová otázka</a>
<a onclick=otevrit("problems/diferencialni_rovnice/05.pg"); target="_blank" class="WWotazka">Testová otázka</a>
<a onclick=otevrit("problems/diferencialni_rovnice/06.pg"); target="_blank" class="WWotazka">Testová otázka</a>

<!--

#  Příklad - časový rozestup mezi trolejbusy

\iffalse

<div class='obtekat'>


![Trolejbus jezdící okolo LDF. Dříve se běžně dlouho čekalo a poté jelo několik trolejbusů za sebou. s\ IDS JMK a koordinací dopravy k tomuto nedochází, ale občas trolejbus čeká na odjezd podle jízního řádu. Autor: Dezidor, CC BY 3.0.](trolejbus.jpg)

</div>

\fi

Uvažujme dva trolejbusy jedoucí za sebou po stejné trati. Označme
$x(t)$ jejich časový odstup. Pokud první trolejbus zastaví na určité
zastávce v čase $t$, druhý trolejbus na tuto zastávku dorazí v čase
$x(t)$. Naším úkolem je zjistit, jak se $x(t)$ mění s\ rostoucím $t$.

Předpokládejme, že

* první vůz jede konstantní rychlostí (není dopravní špička)
* pokud žádní pasažéři nečekají na druhý vůz, druhý vůz se
  pohybuje rychleji než první vůz a oba vozy se "sjedou", tj. $x(t)$
  klesá, pokud na druhý vůz nečekají žádní pasažéři
* rychlost druhého vozu klesá s\ rostoucím počtem pasažérů, kteří
  čekají na zastávce 
* počet pasažérů kteří čekají na zastávce roste s\ rostoucím
  intervalem mezi oběma vozy.

Uvažujme, že všechny závislosti popsané výše jsou lineární (přímá
úměrnost).

Situaci je možno modelovat diferenciální rovnicí
$$ 
  \frac{\mathrm dx}{\mathrm  dt}=\beta x-\alpha,
$$
kde $\alpha$ a $\beta$ jsou kladné reálné konstanty. Tato rovnice má konstantní řešení $x=\frac \alpha\beta$. Toto řešení je nestabilní, protože 
$$\frac{\mathrm d}{\mathrm dx}(\beta x-\alpha)=\beta>0.$$ Žádné jiné
konstantní řešení neexistuje a proto všechna řešení klesají na nulu
nebo neohraničeně rostou.

Vzhledem k nestabilitě stacionárního řešení nemůžeme nechat řidiče
veřejné dopravy jezdit "jak jim to vyjde". Situace by směřovala k
tomu, že cestující budou nejprve dlouho čekat na trolejbus a nakonec
přijede několik trolejbusů těsně za sebou. (Podle knihy P.  Blanchard,
R. L. Devaney, G.  R. Hall: Differential equations, Cengage Learning
(2006), 828 pp.)

-->
<h1 id="ode-tvaru-fracmathrm-dymathrm-dxfxgy-rovnice-se-separovanými-proměnnými">ODE tvaru <span class="math inline">\(\frac{\mathrm dy}{\mathrm dx}=f(x)g(y)\)</span> (rovnice se separovanými proměnnými)</h1>
<div class="Ycontainer"> <iframe class="responsive-iframe" src="https://www.youtube.com/embed/NNQADiRyTEA"></iframe> </div>
<blockquote class="definice"><p class="definicename">Definice (ODE se separovanými proměnnými).</p><p> Diferenciální rovnice tvaru <span class="math display">\[    \frac{\mathrm dy}{\mathrm dx}=f(x)g(y) \tag{S}\]</span> kde <span class="math inline">\(f\)</span> a <span class="math inline">\(g\)</span> jsou funkce spojité na (nějakých) otevřených intervalech se nazývá <em>obyčejná diferenciální rovnice se separovanými proměnnými.</em></p>
</blockquote>
<p><strong>Příklad:</strong> Rovnice <span class="math display">\[y&#39;+xy +xy^2=0\]</span> je rovnicí se separovanými proměnnými, protože je možno ji zapsat ve tvaru <span class="math display">\[y&#39;=-xy(y+1).\]</span> Rovnice <span class="math display">\[y&#39;=x^2-y^2\]</span> není rovnice se separovatelnými proměnnými.</p>
<h2 id="řešení-ode-se-separovanými-proměnnými">Řešení ODE se separovanými proměnnými</h2>
<ol type="1">
<li><p>Má-li algebraická rovnice <span class="math inline">\(g(y)=0\)</span> řešení <span class="math inline">\(k_1\)</span>, <span class="math inline">\(k_2\)</span>, …, <span class="math inline">\(k_n\)</span>, jsou konstantní funkce <span class="math inline">\(y\equiv k_1\)</span>, <span class="math inline">\(y\equiv k_2\)</span>, …, <span class="math inline">\(y\equiv k_n\)</span> řešeními rovnice.</p></li>
<li><p>Pracujme na intervalech, kde <span class="math inline">\(g(y)\neq 0\)</span> a odseparujeme proměnné. <span class="math display">\[          \frac{\mathrm{d}y}{g(y)}=f(x)\mathrm{d}x\]</span></p></li>
<li><p>Získanou rovnost integrujeme. Tím získáme obecné řešení v implicitním tvaru. <span class="math display">\[           \int \frac{\mathrm{d}y}{g(y)}=\int f(x)\mathrm{d}x+C\]</span></p></li>
<li><p>Pokud je zadána počáteční podmínka, je možné ji na tomto místě dosadit do obecného řešení a určit hodnotu konstanty <span class="math inline">\(C\)</span>. Tuto hodnotu poté dosadíme zpět do obecného řešení a obdržíme řešení <em>partikulární</em>.</p></li>
<li><p>Pokud je to možné, převedeme řešení (obecné nebo partikulární) do explicitního tvaru (vyjádříme odsud <span class="math inline">\(y\)</span>).</p></li>
</ol>
<p>Poslední krok (převod do explicitního tvaru) je volitelný, zpravidla záleží na tom, co dalšího hodláme s řešením dělat. Pro většinu výpočtů je však explicitní tvar vhodnější než tvar implicitní a proto se o něj vždy snažíme.</p>
<blockquote class="poznamka"><p class="poznamkaname">Poznámka (zápis partikulárního řešení pomocí určitého integrálu).</p><p> V případě počáteční podmínky <span class="math inline">\(y(x_0) = y_0\)</span> je možné spojit třetí a čtvrtý krok a použít určitý integrál <span class="math display">\[
\int_{y_0}^y \frac{\mathrm{d}t}{g(t)}=\int_{x_0}^x f(t)\mathrm{d}t.
\]</span></p>
</blockquote>
<p>Počáteční úloha má jediné řešení, pokud má pravá strana ohraničenou parciální derivace podle <span class="math inline">\(y\)</span>, jak je zmíněno v úvodu přednášky. Nicméně pro diferenciální rovnici se separovanými proměnnými je možné vyslovit následující mnohem jednodušší postačující podmínku pro jednoznačnost řešení.</p>
<blockquote class="veta"><p class="vetaname">Věta (existence a jednoznačnost řešení Cauchyovy úlohy pro rovnici se separovanými proměnnými).</p><p> Je-li <span class="math inline">\(g(y_0)\neq 0\)</span>, má počáteční úloha <span class="math display">\[\frac{\mathrm dy}{\mathrm dx}=f(x)g(y),\qquad y(x_0)=y_0\]</span> právě jedno řešení definované v nějakém okolí počáteční podmínky.</p>
</blockquote>
<div class="shorten" data-text="Příklad ukazuje, že i u modelů přírodních procesů může být více než jedno řešení. A že to není v rozporu s tím, jak chápeme fyziku a její kauzalitu.">
<h2 id="diferenciální-rovnice-růstu-vodní-kapky">Diferenciální rovnice růstu vodní kapky</h2>
<div class="obtekat">
<figure>
<img src="london.jpg" alt="Londýnská mlha. Dnes už to není jako za časů Sherloka Holmese. Poslední velká mlha (Pea soup fog) byla v roce 1952. Zdroj: Wikipedia." /><figcaption>Londýnská mlha. Dnes už to není jako za časů Sherloka Holmese. Poslední velká mlha (Pea soup fog) byla v roce 1952. Zdroj: Wikipedia.</figcaption>
</figure>
</div>
<p>Modelujme růst kulové kapky. Ta roste tak, že na povrchu kondenzují vodní páry. Kapka proto roste tak, že její objem se zvětšuje rychlostí úměrnou povrchu. Povrch je zase úměrný druhé mocnině poloměru a poloměr je úměrný třetí odmocnině objemu. Platí tedy (po sloučení všech konstant úměrnosti do jedné) <span class="math display">\[\frac{\mathrm dV}{\mathrm dt}=kV^{2/3}.\]</span><br />
Tato rovnice má konstantní řešení <span class="math inline">\(V=0\)</span>. Nekonstantní řešení dostaneme po úpravě <span class="math display">\[V^{-2/3}\mathrm dV=k\mathrm dt\]</span> a po integraci <span class="math display">\[\int V^{-2/3}\mathrm dV=k\int \mathrm dt,\]</span> což dává <span class="math display">\[3V^{1/3}=kt+C\]</span> a <span class="math display">\[V=\left(\frac 13 kt+ \frac 13 C\right)^3,\]</span> tj. <span class="math display">\[V=\left(k_0t+ c\right)^3,\]</span> kde <span class="math inline">\(k_0=\frac 13 k\)</span> a <span class="math inline">\(c=\frac 13 C\)</span> jsou konstanta spojená rychlostí kondenzace a integrační konstanta.</p>
<p>Všimněte si, že počáteční úloha s počáteční podmínkou <span class="math inline">\(V(0)=0\)</span> má konstantní nulové řešení <span class="math display">\[V(t)=0\]</span> a nenulové řešení <span class="math display">\[V(t)=(k_0t)^3.\]</span> Máme zde tedy nejednoznačnost v řešení počáteční úlohy. Tato nejednoznačnost není v rozporu s větou o existenci a jednoznačnosti řešení, protože pravá strana je nulová (podmínka pro separovatelnou rovnici není splněna) a nemá ohraničenou derivaci podle <span class="math inline">\(V\)</span> (podmínka pro obecnou rovnici také není splněna). A nejednoznačnost má v tomto případě dokonce fyzikální význam. Plynné skupenství může existovat i pod bodem kondenzace. Takovému jevu se říká přechlazená pára. Aby došlo ke kondenzaci, musí být k dispozici kondenzační jádra, například nečistoty ve vzduchu. Proto ve znečištěném ovzduší dochází častěji ke kondenzaci a tvorbě mlhy. Své by o tom mohli vyprávět obyvatelé Londýna, kteří se proslulých mlh zbavili poté, co se omezilo topení uhlím. My dnes spíše známe přechlazenou tekutinu ve formě hřejících polštářků, kde se po lupnutí plíškem spustí přeměna skupenství na pevné spojená s intenzivním uvolněním tepla.</p>
</div>
<h1 id="diferenciální-rovnice-vyšších-řádů">Diferenciální rovnice vyšších řádů</h1>
<div class="Ycontainer"> <iframe class="responsive-iframe" src="https://www.youtube.com/embed/ahkeA6fopaQ"></iframe> </div>
<div class="shorten" data-text="Diferenciální rovnice obsahující druhé derivace se vyskytují v problémech z mechaniky. Kromě počátečních podmínek je s nimi spojen ještě jiný druh podmínek, okrajové podmínky. Tyto úlohy je možné řešit aproximací derivace centrální diferencí a převodem diferenciální rovnice na soustavu lineárních rovnic. Ovšem soustavu obrovskou.">
<div class="obtekat">
<figure>
<img src="satelit.jpg" alt="Téměř veškerá klasická mechanika a dynamika pohybů se redukuje na studium diferenciálních rovnic druhého řádu. Ve vesmíru i na Zemi. Zdroj: pixabay.com." /><figcaption>Téměř veškerá klasická mechanika a dynamika pohybů se redukuje na studium diferenciálních rovnic druhého řádu. Ve vesmíru i na Zemi. Zdroj: pixabay.com.</figcaption>
</figure>
</div>
<p>Je-li <span class="math inline">\(x\)</span> poloha tělesa, je derivace <span class="math inline">\(\frac{\mathrm dx}{\mathrm dt}\)</span> rychlost a druhá derivace <span class="math inline">\(\frac{\mathrm d^2x}{\mathrm dt^2}\)</span> zrychlení. Podle Newtonova pohybového zákona je součin hmotnosti a zrychlení roven výsledné působící síle. Tato síla může mít složku závislou na poloze (například síla, která vrací těleso do rovnovážné polohy), složku závislou na rychlosti (odporová síla prostředí) a složku nezávislou na poloze i rychlosti (například vnější síla). Proto je přirozené v podstatě jakýkoliv pohyb v mechanice modelovat pomocí diferenciální rovnice druhého řádu <span class="math display">\[m \frac{\mathrm d^2x}{\mathrm
dt^2} = - kx - b \frac{\mathrm dx}{\mathrm dt} + F.\]</span> Přirozeně přitom formulujeme počáteční podmínky pro počáteční polohu a počáteční rychlost, tj. <span class="math inline">\(x(t_0)=x_0\)</span>, <span class="math inline">\(\frac{\mathrm dx}{\mathrm dt}(t_0)=x_1\)</span>. Každá počáteční úloha má právě jedno řešení. Taková úloha se zpravidla řeší podobně jako u diferenciálních rovnic prvního řádu: najde se obecné řešení a poté se ze všech funkcí, které splňují danou diferenciální rovnici, vybere ta jediná, která splňuje i počáteční podmínky. Numerický výpočet se děje podobně jako u rovnice prvního řádu: řešení se prodlužuje po malých krocích a v rámci každého kroku aproximujeme pohyb rovnoměrným pohybem. (<a href="https://www.youtube.com/watch?v=v-pbGAts_Fg">Film Hidden figures a hlavní hrdinka propočítávající dráhu pro návrat prvního amerického astronauta.</a>)</p>
<p>Při studiu deformací nosníků nebo kmitů strun, ploch či těles se setkáme s diferenciálními rovnicemi typů <span class="math display">\[\frac{\mathrm d^2x}{\mathrm
dt^2} + kx = q \]</span> a <span class="math display">\[\frac{\mathrm d^4x}{\mathrm dt^4} = q. \]</span> U takových úloh definujeme podmínky ve dvou různých bodech. Například u struny nebo u oboustranně vetknutého namáhaného nosníku je v bodech uchycení nulová výchylka a proto je přirozené formulovat okrajové podmínky <span class="math inline">\(x(0)=0\)</span> a <span class="math inline">\(x(l)=0\)</span>. Řešení takové úlohy existuje jenom pro některé kombinace parametrů. Fyzikální rozbor ukazuje, že okrajová podmínka je to místo, kde se objeví efekt, že struna kmitá jenom na některých frekvencích (na základní frekvenci na kterou je naladěna a na vyšších harmonických frekvencích). Úlohy s okrajovými podmínkami se v praxi vyskytují v poměrně komplikovaných situacích (posuzování ne jednoho nosníku, ale celé konstrukce) a proto se zpravidla řeší přibližně a převádí se na řešení soustav lineárních rovnic.</p>
<p><strong>Poznámka</strong> Při odvození rovnice udávající deformaci zatíženého nosníku se vychází z rovnice <span class="math display">\[\frac 1R = \frac{M}{EI},\]</span> kde <span class="math inline">\(R\)</span> je poloměr oskulační kružnice (jeho převrácená hodnota je křivost), <span class="math inline">\(M\)</span> je ohybový moment a <span class="math inline">\(E\)</span> a <span class="math inline">\(I\)</span> jsou konstanty související s materiálem a tvarem nosníku. Je-li osa podél nosníku <span class="math inline">\(x\)</span> a osa <span class="math inline">\(y\)</span> kolmo, je křivost dána pomocí druhé a první derivace vztahem <span class="math display">\[\frac 1R = \frac{\frac{\mathrm d^2y}{\mathrm dx^2}}{\sqrt{\left(1+\left(\frac{\mathrm dy}{\mathrm dx}\right)^2\right)^3}}.\]</span> Toto vede na velmi komplikovanou rovnici. Pro malé deformace je první derivace blízká k nule a pokud využijeme lineární aproximaci <span class="math display">\[\frac{\alpha}{\sqrt{(1+x^2)^3}}= \alpha (1+x^2)^{-3/2}\approx \alpha ,\]</span> dostáváme <span class="math display">\[\frac 1R \approx \frac{\mathrm d^2y}{\mathrm dx^2},\]</span> což veškeré výpočty značně zjednodušuje.</p>
<h1 id="diferenciální-rovnice-metodou-konečných-diferencí">Diferenciální rovnice metodou konečných diferencí</h1>
<p>Z přednášek o derivaci máme aproximace derivací <span class="math display">\[ \frac{\mathrm d f}{\mathrm dx}=f&#39;(x)\approx  \frac{f(x+h)-f(x-h)}{2h}  \]</span> a <span class="math display">\[ \frac{\mathrm d^2f}{\mathrm dx^2}=f&#39;&#39;(x)\approx  \frac{f(x-h)-2f(x)+f(x+h)}{h^2}.  \]</span> Využijeme tuto informaci k ukázce použití na příkladu nosníku s kombinovaným namáháním.</p>
<div class="obtekat">
<figure>
<img src="nosnik.jpg" alt="Příhradový nosník. Vzpěry jsou namáhány v ose. Teorii vybudoval v 18. století L. Euler, ale začala se dále rozvíjet a využívat až po sérii pádů příhradových železničních mostů v 19. století. Zdroj: www.ceskestavby.cz." /><figcaption>Příhradový nosník. Vzpěry jsou namáhány v ose. Teorii vybudoval v 18. století L. Euler, ale začala se dále rozvíjet a využívat až po <a href="https://en.wikipedia.org/wiki/Cast-iron_architecture#Catastrophic_failures">sérii pádů</a> příhradových železničních mostů v 19. století. Zdroj: www.ceskestavby.cz.</figcaption>
</figure>
</div>
<p><strong>Příklad</strong> (podle Autar Kaw et al.: <a href="http://nm.mathforcollege.com/topics/finite_difference_method.html">Finite Difference Method for Ordinary Differential Equations</a>.) Deformace <span class="math inline">\(y\)</span> nosníku délky <span class="math inline">\(L\)</span> podepřeného na koncích, vystaveného vertikálnímu zatížení <span class="math inline">\(q\)</span> a axiálnímu namáhání <span class="math inline">\(T\)</span> je dána rovnicí <span class="math display">\[\frac{d^2 y}{dx^2}-\frac {T}{EI} y=\frac{qx(L-x)}{2EI},\]</span> kde <span class="math inline">\(E\)</span> je materiálová charakteristika a <span class="math inline">\(I\)</span> je veličina související s průřezem nosníku (kvadratický moment průřezu, souvisí s velikostí i s tvarem). Okrajové podmínky jsou <span class="math inline">\(y(0)=0\)</span> a <span class="math inline">\(y(L)=0\)</span>. Po dosazení za druhou derivaci dostáváme <span class="math display">\[\frac{y(x-h)-2y(x)+y(x+h)}{h^2}-\frac {T}{EI}
y(x)=\frac{qx(L-x)}{2EI}.\]</span> Pokud délku nosníku <span class="math inline">\(L\)</span> rozdělíme na <span class="math inline">\(n\)</span> částí délky <span class="math inline">\(h\)</span> a pokud označíme <span class="math inline">\(x_i=hi\)</span>, <span class="math inline">\(y_i=y(x_i)\)</span>, rovnice se redukuje na rovnici <span class="math display">\[\frac{y_{i-1}-2y_i+y_{i+1}}{h^2}-\frac {T}{EI}
y_i=\frac{qx_i(L-x_i)}{2EI}.\]</span> To je pro <span class="math inline">\(i\)</span> od <span class="math inline">\(i=1\)</span> po <span class="math inline">\(i=n-1\)</span> celkem <span class="math inline">\(n-1\)</span> lineárních rovnic. K tomu přidáváme rovnice na koncích podepřeného nosníku, kdy platí <span class="math inline">\(y_0=0\)</span> a <span class="math inline">\(y_n=0\)</span>. Celkem tedy máme soustavu <span class="math inline">\(n+1\)</span> lineárních rovnic o <span class="math inline">\(n+1\)</span> neznámých. Soustava je řešitelná. Protože pro jemné dělení je rovnic obrovské množství, není vhodné se problém snažit zdolat metodami řešení rovnic známými ze střední školy. Problematika spadá do oboru nazývaného lineární algebra, kterému se začneme věnovat na příští přednášce.</p>
<p>Pro analogickou úlohu se vzpěrnou tlakovou pevností dřeva viz též A. Požgaj, Štruktúra a vlastnosti dreva str. 359.</p>
</div>
<h1 id="shrnutí-hlavní-myšlenky">Shrnutí, hlavní myšlenky</h1>

<div class="obtekat">
<figure>
<img src="../message.jpg" alt="A jaká je hlavní message? Zdroj: pixabay.com" /><figcaption>A jaká je hlavní message? Zdroj: pixabay.com</figcaption>
</figure>
</div>

<ul>
<li>Aplikované vědy (fyzika, biologie, nauka o materiálu, hydrologie) přirozeně formulují své zákony a poznatky mimo jiné i kvantitativně a pomocí pojmů vyjadřujících rychlosti změn. Při přepisu těchto zákonitostí do matematických modelů používáme derivaci jako rychlost růstu (případně záporně vzatou derivaci, jako rychlost poklesu).</li>
<li>Pokud známým způsobem souvisí změna veličiny popisující stav systému s velikostí této veličiny, je příslušným matematickým modelem diferenciální rovnice. S tímto jsme se setkali již mnohokrát ve cvičení během semestru.</li>
<li>Naučili jsme se základní diferenciální rovnice řešit analyticky, řekli jsme si, že se dají řešit numericky (v praxi využijeme předpřipravené procedury a proto se touto problematikou nemusíme zabývat do hloubky) a naučili jsme se i rovnice transformovat do jiných proměnných, které mohou být pro studium problému přínosnější, než původní veličiny.</li>
</ul>

</div>  <!-- container -->



  <div class='menu-obalka'>
    <a class='menu menu4' href='../../'>Matematika</a><a class='menu menu4 ACTIVE' href='../'>Přednáška</a><a class='menu menu4' href='../cviceni'>Cvičení</a><a class='menu menu4' href='https://um.mendelu.cz/'>WeBWorK</a>
  </div>
	
 <div class='menu-obalka'><a class='menu' href='../intro'>0</a><a class='menu  ' href='../derivace_I'>1</a><a class='menu  ' href='../derivace_II'>2</a><a class='menu  ' href='../derivace_III'>3</a><a class='menu  ' href='../integraly'>4</a><a class='menu  ' href='../integraly2'>5</a><a class='menu ACTIVE ' href='../ode'>6</a><a class='menu  ' href='../matice'>7</a><a class='menu  ' href='../inverzni_matice'>8</a><a class='menu  ' href='../soustavy'>9</a><a class='menu  ' href='../vektorove_pole'>10</a><a class='menu  ' href='../dvojny_integral'>11</a><a class='menu  ' href='../numerika'>12</a><a class='menu  ' href='../shrnuti'>13</a> </div> 


<div class="footer">
      Copyright by Robert Mařík, content is available under <a href="https://creativecommons.org/licenses/by-sa/3.0/" target="_blank" rel="noopener">CC BY-SA 3.0</a>, built with <a href="https://www.pandoc.org" target="_blank" rel="noopener">Pandoc</a>
   </div>



<style>
  .shorten {
      border-left: solid;
      border-left-color:gray;
      padding-left:1em;
      max-height:300px;
      overflow:hidden;
      margin-bottom:20px;
      margin-top:20px;
          -webkit-mask-image: linear-gradient(180deg, #000 20%, transparent);
  }
  .rozbalovatko {
      color:gray;
      margin-bottom:30px;
      display:block;
      background-color: gainsboro;
  }
  .rozbalovatko p {padding:10px; margin-top:0px;}
  .rozbalovatkoPopisek {
      color:orangered;
      background-color:#444;
      font-weight: bold;
      display:block;
      padding:5px;
      margin-left: -20px;
      padding-left: 20px;
  }
  .rozbalovatko p {
      color:crimson;
  }
</style>

<script>


jQuery( document ).ready(function() {
    jQuery(".shorten").each(function(){
	popisek = jQuery(this).data("text");
	if (!popisek) {popisek="";}
	jQuery(this).prepend("<span class=\"rozbalovatko\"><span class=\"rozbalovatkoPopisek\">Volitelný text. Klikněte pro rozbalení.</span><p>"+popisek+"</p></span>").css("background-color","gainsboro");
    });

    jQuery(".rozbalovatko").each(function(){
    	jQuery(this).parent().click(function() {
            jQuery( this ).css("max-height","100%").css("-webkit-mask-image","none").css("background-color","inherit");
	    jQuery( this ).children(".rozbalovatko").slideUp();
	    jQuery( this ).unbind("click");
	})
    });
});

</script>

  
</body>
</html>
