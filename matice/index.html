<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <meta name="author" content="Robert Mařík" />
  <title>Lineární algebra (operace s vektory a maticemi)</title>
  <style type="text/css">code{white-space: pre;} body {  font-family: "Open Sans", Sans-Serif;}</style>
<link href="../lity/dist/lity.css" rel="stylesheet">
  <link rel="stylesheet" href="../my.css?123" type="text/css" />
  <script src="https://ajax.googleapis.com/ajax/libs/jquery/3.5.1/jquery.min.js"></script>
  <script src="../lity/dist/lity.js"></script>

<script type="text/javascript" id="MathJax-script" async
  src="https://cdn.jsdelivr.net/npm/mathjax@3/es5/tex-mml-chtml.js">
</script>
  

 <script type="text/javascript">

function otevrit(co)
   {
       seed=Math.round(Math.random()*1000);
       window.open('http://um.mendelu.cz/webwork2/html2xml?&answersSubmitted=0&sourceFilePath='+co+'&problemSeed='+seed+'&displayMode=MathJax&courseID=daemon&userID=demon&course_password=demonek&outputformat=simpleM&language=cs_CZ', '_blank');
   };

function    myFunctionYTB()
    {
        //jQuery(".reseni").slideToggle();
	jQuery(".Ycontainer").slideToggle();
    }
        

  </script>

</head>
<body>

  <div class='menu-obalka'>
    <a class='menu menu4' href='../../'>Matematika</a><a class='menu menu4 ACTIVE' href='../'>Přednáška</a><a class='menu menu4' href='../cviceni'>Cvičení</a><a class='menu menu4' href='https://um.mendelu.cz/'>WeBWorK</a>
  </div>
	
 <div class='menu-obalka'><a class='menu' href='../intro'>0</a><a class='menu  ' href='../derivace_I'>1</a><a class='menu  ' href='../derivace_II'>2</a><a class='menu  ' href='../derivace_III'>3</a><a class='menu  ' href='../integraly'>4</a><a class='menu  ' href='../integraly2'>5</a><a class='menu  ' href='../ode'>6</a><a class='menu ACTIVE ' href='../matice'>7</a><a class='menu  ' href='../inverzni_matice'>8</a><a class='menu  ' href='../soustavy'>9</a><a class='menu  ' href='../vektorove_pole'>10</a><a class='menu  ' href='../dvojny_integral'>11</a><a class='menu  ' href='../numerika'>12</a><a class='menu  ' href='../shrnuti'>13</a> </div> 

<div class="container">
<div id="header">
<h1 class="title">Lineární algebra (operace s vektory a maticemi)</h1>
<h2 class="author">Robert Mařík</h2>
<h3 class="date">2019-2022</h3>
</div>

<!-- YTB -->


<div>
<button onclick="myFunctionYTB()">Videa on/off</button>
<button onclick="jQuery('.shorten').css('display','none');">Volitelné části off</button>
</div>


<div id="TOC">
<ul>
<li><a href="#vektory">Vektory</a><ul>
<li><a href="#operace-s-vektory">Operace s vektory</a></li>
<li><a href="#d-a-3d-a-vektory-v-geometrii">2D a 3D a vektory v geometrii</a></li>
<li><a href="#lineární-kombinace">Lineární kombinace</a></li>
<li><a href="#lineární-závislost-a-nezávislost-vektorů">Lineární závislost a nezávislost vektorů</a></li>
</ul></li>
<li><a href="#pootočení-vektoru">Pootočení vektoru</a></li>
<li><a href="#matice">Matice</a><ul>
<li><a href="#matice-a-jejich-lineární-kombinace">Matice a jejich lineární kombinace</a></li>
<li><a href="#maticový-součin">Maticový součin</a></li>
<li><a href="#neutrální-prvek-maticového-součinu">Neutrální prvek maticového součinu</a></li>
</ul></li>
<li><a href="#aplikace-maticového-součinu-13">Aplikace maticového součinu 1/3</a></li>
<li><a href="#aplikace-maticového-součinu-23">Aplikace maticového součinu 2/3</a></li>
<li><a href="#aplikace-maticového-součinu-33-matice-jako-zobrazení-tenzory">Aplikace maticového součinu 3/3: matice jako zobrazení, tenzory</a><ul>
<li><a href="#matice-jako-zobrazení-v-geometrii">Matice jako zobrazení v geometrii</a></li>
<li><a href="#matice-jako-zobrazení-v-materiálovém-inženýrství">Matice jako zobrazení v materiálovém inženýrství</a></li>
</ul></li>
<li><a href="#vlastní-čísla-a-vlastní-vektory">Vlastní čísla a vlastní vektory</a></li>
<li><a href="#transponovaná-matice">Transponovaná matice</a></li>
<li><a href="#tenzor-malých-deformací">Tenzor malých deformací</a></li>
<li><a href="#rozložení-teploty-na-tepelně-vodivé-desce">Rozložení teploty na tepelně vodivé desce</a></li>
<li><a href="#shrnutí-hlavní-myšlenky">Shrnutí, hlavní myšlenky</a></li>
</ul>
</div>

<blockquote><p><strong>Motivace (stručně).</strong></p>
<ul>
<li>Naučíme se efektivně pracovat s libovolně velkými soustavami rovnic.</li>
<li>Naučíme se zobrazovat vektory na vektory, které nemusí mířit stejným směrem. To vede k novému typu fyzikálních veličin, k tenzorům.</li>
</ul>
<p><strong>Motivace (podrobněji).</strong></p>
<ul>
<li>V předchozích přednáškách jsme se seznámili s derivacemi, s nástroji umožňující převést fyzikální představu o procesech v materiálu do kvantitativní podoby, kdy dokážeme studované jevy kvantifikovat. V praxi však je analytické řešení těchto fyzikálních modelů realizovatelné pouze v nejjednodušších případech. Pro netriviální příklady používáme numerický přístup, který je v mnoha případech nakonec redukován na řešení soustavy rovnic. Tyto soustavy mají typicky obrovské množství rovnic a neznámých (řádově i v jednoduchých aplikacích řádově desetitisíce nebo statisíce rovnic) a proto je nutné mít k dispozici nástroje, umožňující práci s takto obrovskými soustavami rovnic. V této přednášce si představíme nové objekty, matice, se kterými je libovolně velkou soustavu rovnic možno zapsat jako jeden součin tvaru <span class="math display">\[AX=B.\]</span></li>
<li>V úvodní přednášce jsme naformulovali <a href="https://user.mendelu.cz/marik/mtk/mat-slidy/derivace_I/#rovnice-veden%C3%AD-tepla-v-1d">rovnici vedení tepla</a> jako rovnici, popisující fyzikální podstatu přenosu tepla v materiálu. Tento popis je ve vícerozměrných úlohách nutno zobecnit na dvourozměrný nebo trojrozměrný případ. Potom však u materiálu, který má v různých směrech různé vlastnosti, dochází k tomu, že odezva nemá stejný směr jako podnět. Například u vedení tepla je tok tepla dán směrem poklesu teploty jenom částečně. Vlivem vysoké vodivosti v podélném směru ve srovnání s příčným směrem však je tok tepla odkloněný částečně do podélného směru. Pro popis takového procesu tedy potřebujeme zobrazení, které dokáže změnit nejenom délku, ale i směr vektoru. Toto zobrazení je možné realizovat pomocí matic.</li>
</ul>
</blockquote>
<div class="Ycontainer"> <iframe class="responsive-iframe" src="https://www.youtube.com/embed/cPrmTKdk3yk"></iframe> </div>
<h1 id="vektory">Vektory</h1>
<div class="Ycontainer"> <iframe class="responsive-iframe" src="https://www.youtube.com/embed/iK6KMeYeTcM"></iframe> </div>
<h2 id="operace-s-vektory">Operace s vektory</h2>
<p>Vektorem rozumíme uspořádanou <span class="math inline">\(n\)</span>-tici objektů, pro které má smysl operace sčítání a násobení číslem. Počet komponent v této <span class="math inline">\(n\)</span>-tici se nazývá dimenze vektoru. Tyto komponenty jsou zpravidla čísla nebo skalární funkce. Aby se s vektory dalo rozumně pracovat, musí tvořit vhodnou strukturu. Například operace musí mít neutrální prvek a každý vektor musí mít opačný prvek.</p>
<blockquote class="definice"><p class="definicename">Definice (vektory, vektorový prostor).</p><p> Množinu <span class="math inline">\(V\)</span> uspořádaných <span class="math inline">\(n\)</span>-tic <span class="math inline">\((a_1, a_2,\dots, a_n)\)</span> s operacemi sčítání a násobení reálným číslem definovanými <span class="math display">\[\begin{gathered}  (a_1, a_2,\dots, a_n)+(b_1, b_2,\dots, b_n)=(a_1+b_1, a_2+b_2,\dots, a_n+b_n)\\    c\cdot (a_1, a_2,\dots, a_n)=(c\cdot a_1, c\cdot a_2,\dots,c\cdot a_n)  \end{gathered}\]</span> pro všechna <span class="math inline">\(c\in\mathbb R\)</span> a <span class="math inline">\((a_1, a_2,\dots, a_n),(b_1, b_2,\dots, b_n)\in V\)</span> nazýváme <em>vektorovým prostorem</em>. Prvky tohoto prostoru nazýváme <em>vektory</em>. Prvky <span class="math inline">\(a_1, \dots, a_n\)</span> nazýváme <em>složky vektoru</em> <span class="math inline">\((a_1,a_2,\dots, a_n)\)</span>. Číslo <span class="math inline">\(n\)</span> nazýváme <em>dimenze prostoru <span class="math inline">\(V\)</span></em>.</p>
</blockquote>
<p>Vektorový prostor, jehož komponenty jsou uspořádané <span class="math inline">\(n\)</span>-tice reálých čísel označujeme <span class="math inline">\(\mathbb R^n\)</span>.</p>
<p>Často pracujeme se sloupcovými vektory. Zápis je potom přehlednější. <span class="math display">\[\begin{pmatrix}   1\cr-2\cr1 \end{pmatrix} + 3 \begin{pmatrix}   -1\cr5\cr2 \end{pmatrix} = \begin{pmatrix}   1-3\cr-2+15\cr1+6 \end{pmatrix} = \begin{pmatrix}   -2\cr13\cr7 \end{pmatrix}\]</span></p>
<p>Neutrálním prvkem vzhledem ke sčítání vektorů je <em>nulový vektor</em> <span class="math inline">\(\vec o\)</span>, jehož všechny komponenty jsou nulové. Vektor, ke kterému přičteme nulový vektor, se nezmění. <span class="math display">\[\vec u +\vec o=\vec u\]</span></p>
<h2 id="d-a-3d-a-vektory-v-geometrii">2D a 3D a vektory v geometrii</h2>
<div class="obtekat">
<figure>
<img src="vektor.png" alt="Modrý vektor je součtem ostatních tří vektorů. U černého vektoru je pravoúhlý trojúhelník pro výpočet délky pomocí Pythagorovy věty. Zdroj: Wikiepdie." /><figcaption>Modrý vektor je součtem ostatních tří vektorů. U černého vektoru je pravoúhlý trojúhelník pro výpočet délky pomocí Pythagorovy věty. Zdroj: Wikiepdie.</figcaption>
</figure>
</div>
<p>Dvourozměrné vektory s komponentami danými reálnými čísly můžeme reprezentovat graficky pomocí orientovaných úseček. Ve zvolené soustavě souřadnic a při zvoleném výchozím bodu vektor znázorníme takovou orientovanou úsečkou, že komponenty vektoru označují změnu polohy v jednotlivých směrech. Sčítání vektorů odpovídá posunutí počátečního bodu druhého vektoru do koncového bodu prvního vektoru a nahrazení dvou částečných posunutí jedním celkovým. Je přirozené zavést délku vektoru <span class="math inline">\(\vec u= \begin{pmatrix} u_1\\u_2 \end{pmatrix}\)</span> pomocí Pythaghorovy věty vzorcem <span class="math inline">\(|\vec u|=\sqrt{u_1^2+u_2^2}\)</span>. Násobení vektoru kladným číslem odpovídá změně délky vektoru. Násobení záporným číslem odpovídá změně délky a otočení směru.</p>
<!--

## Sčítání vektorů a integrace cesty u migrujících živočichů

\iffalse

<div class='obtekat'>

![Pouštní mravenec umí skvěle sčítat vektory. Bez této schopnosti by nenašel cestu domů. Zdroj: pixabay.com](mravenec.jpg)

</div>

\fi

Staří námořníci navigovali tak, že zaznamenávali směr a rychlost
pohybu. Z těchto informací je možné určit relativní polohu vzhledem k
výchozímu bodu. Podobnou strategii si vyvinuli živočichové žijící v
oblasti bez viditelných orientačních bodů například pouštní mravenci
Cataglyphis fortis. Při hledání potravy registrují vzdálenost a změnu
směru. Tím vlastně registrují vektor posunutí. Jednotlivé vektory
posunutí po sečtení dávají celkové posunutí a tím je dána i nejkratší
cesta zpět. Stačí výsledné celkové posunutí obrátit. V jistém smyslu
tedy mravenec dokáže sčítat vektory a tuto schopnost používá k přežití
v komplikovaném prostředí.

Další informace: [Wikipedia, Path integration](https://en.wikipedia.org/wiki/Path_integration)

-->
<a href='https://youtu.be/qbnZ4wDYYDQ' data-lity><div class=motivace><img src='https://img.youtube.com/vi/qbnZ4wDYYDQ/mqdefault.jpg'><div class=popisek>YTB</div></div></a>
<h2 id="lineární-kombinace">Lineární kombinace</h2>
<blockquote class="definice"><p class="definicename">Definice (lineární kombinace).</p><p> Nechť <span class="math inline">\(\vec u_1\)</span>, <span class="math inline">\(\vec u_2\)</span>, <span class="math inline">\(\dots\)</span> <span class="math inline">\(\vec u_k\)</span> je konečná posloupnost vektorů z vektorového prostoru <span class="math inline">\(V\)</span>. Vektor <span class="math inline">\(\vec u\)</span>, pro který platí <span class="math display">\[
\vec u=t_1\vec u_1+t_2\vec u_2+\cdots +t_k \vec u_k,
\]</span> kde <span class="math inline">\(t_1\)</span>, <span class="math inline">\(t_2\)</span>, <span class="math inline">\(\dots\)</span>, <span class="math inline">\(t_k\)</span> jsou nějaká reálná čísla, se nazývá <em>lineární kombinace</em> vektorů <span class="math inline">\(\vec u_1\)</span>, <span class="math inline">\(\vec u_2\)</span>, <span class="math inline">\(\dots\)</span>, <span class="math inline">\(\vec u_k\)</span>. Čísla <span class="math inline">\(t_1\)</span>, <span class="math inline">\(t_2\)</span>, <span class="math inline">\(\dots\)</span>, <span class="math inline">\(t_k\)</span> nazýváme <em>koeficienty lineární kombinace</em>.</p>
</blockquote>

<p>Výpočet lineární kombinace si můžete vyzkoušet online.</p>
<a onclick=otevrit("problems/vektory/linearni_kombinace.pg"); target="_blank" class="WWotazka">Testová otázka</a>

<div class="shorten" data-text="Lineární kombinace jsou pro nás zejména cestou k zavedení maticového součinu. Mají však mnoho aplikací i samy o sobě, což je popsáno v následujícím textu.">
<div class="obtekat">
<figure>
<img src="baze.png" alt="Stejný modrý vektor vyjádřený ve dvou různých bázích ve 3D, v červené a fialové bázi. Bázové vektory volíme zpravidla jednotkové délky, na obrázku už jsou vynásobeny vhodnými konstantami tak, abychom jako lineární kombinaci obdrželi požadovaný vektor. Zdroj: Wikipedia." /><figcaption>Stejný modrý vektor vyjádřený ve dvou různých bázích ve 3D, v červené a fialové bázi. Bázové vektory volíme zpravidla jednotkové délky, na obrázku už jsou vynásobeny vhodnými konstantami tak, abychom jako lineární kombinaci obdrželi požadovaný vektor. Zdroj: Wikipedia.</figcaption>
</figure>
</div>
<p><strong>Příklad.</strong> Lichoběžníkové pravidlo <span class="math display">\[
    \int_a^bf(x)\,\mathrm dx\approx \frac h2\Bigl(
    {y_0}+2y_1+2y_2+\cdots+2y_{n-1}+{y_n}\Bigr).
  \]</span><br />
ukazuje, že určitý integrál je možno aproximovat lineární kombinací funkčních hodnot na pravidelné mřížce rozdělující obor integrace. Koeficienty lineární kombinace jsou dvojky s vyjímkou prvního a posledního koeficientu, které jsou jednotkové. Existují i další aproximační vzorce, které používají jiné koeficienty a jsou založeny například na aproximaci funkce parabolami namísto přímek.</p>
<p><strong>Příklad.</strong> V metodě konečných diferencí (viz druhá přednáška o derivacích) se derivace aproximují výrazy, které jsou lineární kombinací po sobě jdoucích funkčních hodnot hledané funkce na pravidelné mřížce délky <span class="math inline">\(h\)</span>. Pro konkrétnost, pro první derivaci máme <span class="math display">\[\frac{\mathrm df}{\mathrm dx}\approx\frac{f(x+h)-f(x-h)}{2h} =\frac 1{2h}f(x+h)-\frac 1{2h}f(x-h), \]</span> a pro druhou derivaci <span class="math display">\[ \frac{\mathrm d^2f}{\mathrm dx^2}\approx\frac{f(x-h)-2f(x)+f(x+h)}{h^2}=\frac{1}{h^2} f(x-h) - \frac{2}{h^2} f(x) + \frac{1}{h^2} f(x+h).\]</span></p>
<h2 id="model-migrace-jako-přepínání-stavů">Model migrace jako přepínání stavů</h2>
<div class="obtekat">
<figure>
<img src="city.jpg" alt="Markovovy řetězce umožňují modelování situací, ve kterých dochází k přepínání stavů. Například migrace mezi městem a venkovem. Zdroj: pixabay.com" /><figcaption>Markovovy řetězce umožňují modelování situací, ve kterých dochází k přepínání stavů. Například migrace mezi městem a venkovem. Zdroj: pixabay.com</figcaption>
</figure>
</div>
<p>Na příkladě si ukážeme, kdy je přirozené pracovat s lineárními kombinacemi vektorů. Pokusíme se na jednoduchém modelu migrace mezi městem a venkovem demonstrovat přístup, který se používá v případech, kdy je možné rozdělit jednotlivé části systému do konečného počtu navzájem disjunktních stavů a jednotlivé části mohou měnit svůj stav, přičemž pravděpodobnost změny je dána pouze současným stavem a ne například historií předchozích stavů. Aplikace zahrnují například modelování vegetace na stanovištích (zájmová oblast je rozdělena na stanoviště a ke každému stanovišti je přiřazen převažující typ vegetace), pro modelování změn druhového složení v lese nebo v krajině, ale i v hydrologických modelech, předpovědi počasí a jinde. Základní model má řadu rozšíření a ukážeme si jej jen v nejjednodušší formě a na případě dvou stavů.</p>
<p><strong>Slovní formulace:</strong> Každý rok měříme velikosti populací ve městě a na venkově. Na počátku <span class="math inline">\(60\%\)</span> populace žije ve městě a <span class="math inline">\(40\%\)</span> na venkově. Každý rok zůstane <span class="math inline">\(95\%\)</span> městské populace ve městě a <span class="math inline">\(5\%\)</span> se stěhuje na venkov. Podobně <span class="math inline">\(97\%\)</span> obyvatelstva venkova zůstává a <span class="math inline">\(3\%\)</span> se stěhuje do města.</p>
<p><strong>Matematický model:</strong> Procentuální složení zaznamenáváme ve formě vektoru. Na počátku bude <span class="math display">\[ \vec q_0=
\begin{pmatrix}
  0.6 \\ 0.4
\end{pmatrix}.
\]</span> Po jednom roce je rozložení populace dáno vektorem <span class="math display">\[ \vec q_1=
\begin{pmatrix}
  0.95 \\ 0.05 
\end{pmatrix}
0.6
+
\begin{pmatrix}
  0.03 \\ 0.97
\end{pmatrix}
0.4
.
\]</span> Intenzita migrace jednotlivými směry je ve sloupcových vektorech na pravých stranách. Koeficienty v této lineární kombinaci jsou koeficienty vektoru <span class="math inline">\(\vec q_0\)</span>.</p>
<p>Podobně, rozložení po dvou letech bude dáno lineární kombinací s koeficienty, danými vektorem <span class="math inline">\(\vec q_1\)</span>. Pokud bychom potřebovali znát rozložení populace po <span class="math inline">\(k\)</span> letech, situace se komplikuje. Dostali bychom rekurentní vzorec, který je nutno stále opakovat. Pro odstranění tohoto nepohodlí se zavádí pojem matice, viz níže.</p>
</div>
<h2 id="lineární-závislost-a-nezávislost-vektorů">Lineární závislost a nezávislost vektorů</h2>
<p>V <span class="math inline">\(n\)</span>-rozměrném prostoru existuje <span class="math inline">\(n\)</span>-tice vektorů, pomocí nichž můžeme dostat libovolný vektor jako lineární kombinaci. Taková <span class="math inline">\(n\)</span>-tice se nazývá <em>báze</em>. Dá se ukázat, že bází je nekonečné mnoho a pro zadanou bázi a vektor je vyjádření vektoru pomocí bázových vektorů jednoznačné až na pořadí. Nejjednodušší báze je tvořena jednotkovými vektory, které mají všechny komponenty kromě jedné nulové. Například pro bázové vektory <span class="math inline">\(\vec e_1=(1,0)\)</span> a <span class="math inline">\(\vec e_2=(0,1)\)</span> dvourozměrného vektorového prostoru a pro vektor <span class="math inline">\(\vec v=(4,3)\)</span> platí <span class="math display">\[\vec v=(4,3)=(4,0)+(0,3) = 4 (1,0) +3 (0,1) = 4\vec e_1+3 \vec e_2.\]</span> Koeficienty lineární kombinace se nazývají souřadnice. Například souřadnice vektoru <span class="math inline">\(\vec v=(4,3)\)</span> v uvažované bázi jsou <span class="math inline">\(\begin{bmatrix} 4\\3 \end{bmatrix}_{e_1,e_2}\)</span>. Pro bázové vektory <span class="math inline">\(\vec \varepsilon_1=(2,1)\)</span> a <span class="math inline">\(\vec \varepsilon_2=(0,1)\)</span> platí <span class="math display">\[\vec v=(4,3)=2(2,1)+1(0,1)=2\vec \varepsilon_1+\vec \varepsilon_2\]</span> a souřadnice vektoru <span class="math inline">\(\vec v=(4,3)\)</span> v nové bázi jsou <span class="math inline">\(\begin{bmatrix} 2\\1 \end{bmatrix} _{\varepsilon_1,\varepsilon_2}\)</span>. Tady vidíme výhodu “pěkné volby” bázových vektorů v prvním případě. Tam jsou souřadnicemi přímo komponenty vektoru.</p>
<p>Aby použití souřadnic mělo smysl, musí existovat jediná možnost jak daný vektor vyjádřit pomocí lineární kombinace zadaných bázových vektorů. Tato úloha se dá redukovat na úlohu, zda taková jednoznačnost existuje u nulového vektoru. Tím je motivována následující úvaha a z ní vyplývající definice.</p>
<p>Výsledkem triviální lineární kombinace, tj. lineární kombinace s nulovými koeficienty, je nulový vektor. Pro některé vektory můžeme nulový vektor dostat i jako jinou lineární kombinaci, než je ta triviální. Ukazuje se, že je důležité identifikovat tyto případy a pro rozlišení toho, zda se nulový vektor dá nebo nedá vyjádřit jako netriviální lineární kombinace zavedeme nové pojmy, lineární závislost a nezávislost.</p>
<blockquote class="definice"><p class="definicename">Definice (lineární závislost a nezávislost).</p><p> Řekneme, že vektory <span class="math inline">\(\vec u_1\)</span>, <span class="math inline">\(\vec u_2\)</span>, <span class="math inline">\(\dots\)</span>, <span class="math inline">\(\vec u_k\)</span> jsou <em>lineárně závislé</em>, jestliže existuje alespoň jedna netriviální lineární kombinace těchto vektorů, jejímž výsledkem je nulový vektor <span class="math inline">\(\vec o\)</span>, tj. existují-li reálná čísla <span class="math inline">\(t_1\)</span>, <span class="math inline">\(t_2\)</span>, <span class="math inline">\(\dots\)</span>, <span class="math inline">\(t_k\)</span>, z nichž alespoň jedno je různé od nuly, taková, že platí <span class="math display">\[
\vec o=t_1\vec u_1+t_2\vec u_2+\cdots +t_k \vec u_k.
\]</span> V opačném případě říkáme, že vektory jsou <em>lineárně nezávislé</em>.</p>
</blockquote>
<p>Platí následující.</p>
<ul>
<li>Vektory, které tvoří bázi, jsou lineárně nezávislé.</li>
<li>Je-li vektorů větší počet, než je dimenze prostoru, jsou tyto vektory lineárně závislé.</li>
<li>Je-li v posloupnosti vektorů některý vektor násobkem jiného vektoru nebo lineární kombinací ostatních vektorů, jedná se o lineárně závislou posloupnost vektorů.</li>
</ul>
<p>Ve výše uvedených případech poznáme lineární závislost snadno. Mimo tyto případy je to snadné pouze pro dvojici vektorů, které jsou lineárně závislé právě tehdy když je jeden vektor násobkem druhého. V tom případě říkáme, že vektory mají stejný směr. V ostatních případech se lineární závislost a nezávislost naučíme posuzovat později při výpočtu hodnosti.</p>
<h1 id="pootočení-vektoru">Pootočení vektoru</h1>
<div class="Ycontainer"> <iframe class="responsive-iframe" src="https://www.youtube.com/embed/7vyBwmZZ3Pg"></iframe> </div>
<div class="obtekat">
<figure>
<img src="otoceni.png" alt="Jednotkové vektory ve směru os pootočíme o úhel \theta a výsledek vyjádříme jako lineární kombinaci původních vektorů." /><figcaption>Jednotkové vektory ve směru os pootočíme o úhel <span class="math inline">\(\theta\)</span> a výsledek vyjádříme jako lineární kombinaci původních vektorů.</figcaption>
</figure>
</div>
<p>Ve dvourozměrném vektorovém prostoru uvažujme jednotkové vektory ve směru souřadných os <span class="math inline">\(\vec e_1=(1,0)\)</span> a <span class="math inline">\(\vec e_2=(0,1)\)</span>. Pokud pootočíme vektory o úhel <span class="math inline">\(\theta\)</span> v kladném směru, mají pootočené vektory <span class="math inline">\(\vec f_1\)</span>, <span class="math inline">\(\vec f_2\)</span> souřadnice <span class="math display">\[\vec f_1=(\cos \theta,\sin\theta)\]</span> (plyne přímo z definice funkcí sinus a kosinus na jednotkové kružnici) a <span class="math display">\[\vec f_2=(-\sin\theta,\cos\theta)\]</span> (plyne z předchozího přičtením úhlu <span class="math inline">\(\frac\pi 2\)</span> a využitím identit <span class="math inline">\(\cos\left(\theta+\frac\pi 2\right)=-\sin\theta\)</span> a <span class="math inline">\(\sin\left(\theta+\frac\pi 2\right)=\cos\theta\)</span>). Pomocí lineární kombinace můžeme psát <span class="math display">\[
\begin{aligned}
\vec f_1&amp;=\cos(\theta) \vec e_1 +\sin(\theta)\vec e_2,\\
\vec f_2&amp;=-\sin(\theta)\vec  e_1 +\cos(\theta)\vec e_2.
\end{aligned}
\]</span> Je-li úhel <span class="math inline">\(\theta\)</span> malý, platí (viz cvičení z derivací) <span class="math inline">\(\sin\theta\approx\theta\)</span>, <span class="math inline">\(\cos\theta\approx 1\)</span> a dostáváme <span class="math display">\[
\begin{aligned}
\vec f_1&amp;= (1,\theta) = \vec e_1 +\theta\vec  e_2,\\
\vec f_2&amp;= (-\theta,1) = -\theta\vec e_1 +\vec e_2.
\end{aligned}
\]</span></p>
<a href='https://youtu.be/pIq92-akbaI' data-lity><div class=motivace><img src='https://img.youtube.com/vi/pIq92-akbaI/mqdefault.jpg'><div class=popisek>YTB</div></div></a>
<h1 id="matice">Matice</h1>
<div class="Ycontainer"> <iframe class="responsive-iframe" src="https://www.youtube.com/embed/DY044M_RbVs"></iframe> </div>
<h2 id="matice-a-jejich-lineární-kombinace">Matice a jejich lineární kombinace</h2>
<blockquote class="definice"><p class="definicename">Definice (matice).</p><p> <em>Maticí řádu <span class="math inline">\(m\times n\)</span></em> rozumíme schema <span class="math display">\[
A=
\begin{pmatrix}
a_{11}&amp; a_{12}&amp; a_{13}&amp; \cdots{}&amp; a_{1n}\\
a_{21}&amp; a_{22}&amp; a_{23}&amp; \cdots{}&amp; a_{2n}\\
\vdots{}&amp; \vdots{}&amp; {}&amp; \ddots{}&amp; \vdots{}\\
a_{m1}&amp; a_{m2}&amp; \cdots{}&amp; \cdots{}&amp; a_{mn}
\end{pmatrix}
\]</span> kde <span class="math inline">\(a_{ij}\)</span> pro <span class="math inline">\(i=1..m\)</span> a <span class="math inline">\(j=1..n\)</span> jsou reálná čísla nebo funkce. Množinu všech matic řádu <span class="math inline">\(m\times n\)</span>, jejichž prvky jsou reálná čísla, označujeme symbolem <span class="math inline">\(\mathbb R^{m\times n}\)</span>. Zkráceně zapisujeme též <span class="math inline">\({A=(a_{ij})}\)</span>.</p>
<p>Je-li <span class="math inline">\(m=n\)</span> nazývá se matice <span class="math inline">\(A\)</span> <em>čtvercová matice</em>, jinak <em>obdélníková matice</em>. Je-li <span class="math inline">\(A\)</span> čtvercová matice, nazýváme prvky tvaru <span class="math inline">\(a_{ii}\)</span>, tj. prvky, jejichž řádkový a sloupcový index jsou stejné, <em>prvky hlavní diagonály</em>.</p>
</blockquote>

<a onclick=otevrit("problems/matice/prvky_matice.pg"); target="_blank" class="WWotazka">Testová otázka</a>

<p>Pro matice definujeme <em>sčítání</em> a <em>násobení číslem</em> stejně jako u vektorů, tj. po složkách. Má potom smysl mluvit o lineární kombinaci matic a o jejich lineární závislosti či nezávislosti. Tyto operace přirozeně přebírají všechny důležité vlastnosti operace sčítání, jako jsou asociativita, komutativita, existence neutrálního prvku nebo existence opačného prvku.</p>
<p>V této fázi je vlastně jedno, jestli prvky jsou uspořádány jako řádkový nebo sloupcový vektor nebo jako matice. Odlišení matic a vektorů provedeme zavedením maticového součinu.</p>
<h2 id="maticový-součin">Maticový součin</h2>
<blockquote class="definice"><p class="definicename">Definice (součin matic).</p><p> Buďte <span class="math inline">\(A=(a_{ij})\)</span> matice řádu <span class="math inline">\(m\times n\)</span> a <span class="math inline">\(B=(b_{ij})\)</span> matice řádu <span class="math inline">\(n\times p\)</span>. <em>Součinem matic</em> <span class="math inline">\(A\)</span> a <span class="math inline">\(B\)</span> (v tomto pořadí) rozumíme matici <span class="math inline">\(G=(g_{ij})\)</span> řádu <span class="math inline">\(m\times p\)</span>, kde <span class="math display">\[
g_{ij}=a_{i1}b_{1j}+a_{i2}b_{2j}+\cdots +a_{in}b_{nj}
\]</span> pro všechna <span class="math inline">\(i=1..m\)</span>, <span class="math inline">\(j=1..p\)</span>. Zapisujeme <span class="math display">\[{G=AB}\]</span> (v tomto pořadí).</p>
<p>Slovy: v <span class="math inline">\(j\)</span>-tém sloupci matice <span class="math inline">\(AB\)</span> je lineární kombinace sloupců matice <span class="math inline">\(A\)</span>, přičemž koeficienty této lineární kombinace jsou prvky z <span class="math inline">\(j\)</span>-tého sloupce matice <span class="math inline">\(B\)</span>.</p>
</blockquote>
<p>Na maticový součin můžeme pohlížet i pomocí pojmů známých z analytické geometrie. Prvky v součinu matic jsou skalárními součiny řádků první matice se sloupci druhé matice.</p>
<p>Maticový součin</p>
<ul>
<li>je asociativní <span class="math display">\[(AB)C=A(BC)=ABC,\]</span></li>
<li>je distributivní vzhledem ke sčítání <span class="math display">\[A(B+C)=AB+AC\qquad \text {a}\qquad (B+C)A=BA+CA,\]</span></li>
<li>není však komutativní (<span class="math inline">\(AB\)</span> je obecně různé od <span class="math inline">\(BA\)</span>, proto v předchozím máme roznásobování závorky zleva i zprava),</li>
<li>ale při násobení skalárem komutativní je: <span class="math display">\[A(\lambda B)=\lambda (AB),\]</span> kde <span class="math inline">\(\lambda\)</span> je reálné číslo a <span class="math inline">\(A\)</span> a <span class="math inline">\(B\)</span> jsou matice.</li>
</ul>
<p>Můžeme tedy měnit uzávorkování, můžeme roznásobovat závorky, nesmíme však měnit pořadí matic při násobení.</p>
<h2 id="neutrální-prvek-maticového-součinu">Neutrální prvek maticového součinu</h2>
<p>U každé operace nás zajímá neutrální prvek, což je prvek, který se v dané operaci nijak neprojeví. Třeba u sčítání čísel je neutrálním prvkem nula, při násobení čísel je neutrálním prvkem jednička. Pokud nějaký prvek potřebujeme zapsat ve tvaru součinu, zapíšeme ho jako součin sebe sama s jedničkou. To využijeme například při vytýkání ve kterém u vytýkaného prvku nefiguruje v některém členu druhý součinitel, jako třeba ve výpočtu <span class="math display">\[3x^2+x=3x \cdot x + 1\cdot x = (3x+1)\cdot x.\]</span> Ukážeme si, že podobný neutrální prvek existuje i u násobení matic a trik podobný výše uvedenému využijeme později, až budeme mluvit o vlastních vektorech matice.</p>
<p>Neutrálním prvkem při násobení matic čtvercových je čtvercová matice, která má jedničky v hlavní diagonále a nuly mimo tuto diagonálu. Tato matice se nazývá <em>jednotková matice</em> a označuje <span class="math inline">\(I\)</span>. Mají-li čtvercové matice <span class="math inline">\(A\)</span> a <span class="math inline">\(I\)</span> stejný počet řádků a sloupců, platí <span class="math display">\[AI=IA=A.\]</span></p>
<p>Například pro matice <span class="math inline">\(3\times 3\)</span> je jednotková matice <span class="math display">\[ I=
\begin{pmatrix} 1&amp;0&amp;0\\ 0&amp;1&amp;0\\ 0&amp;0&amp;1 \end{pmatrix} .\]</span> Je-li <span class="math inline">\(A\)</span> matice <span class="math inline">\(3\times 3\)</span>, kterou násobíme zprava maticí <span class="math inline">\(I\)</span>, výsledná matice <span class="math inline">\(AI\)</span> bude mít tři sloupce (matice <span class="math inline">\(I\)</span> má tři sloupce), v prvním sloupci bude první sloupec matice <span class="math inline">\(A\)</span> (lineární kombinace sloupců matice <span class="math inline">\(A\)</span> s koeficientem 1 pro první sloupec a koeficienty 0 pro všechny další sloupce) atd. Jako výsledek součinu dostaneme přirozeně matici <span class="math inline">\(A\)</span>. Že stejný výsledek dostaneme i pro opačné pořadí v součinu je možné pro nějaký konkrétní případ ověřit přímo a že toto funguje obecně se nejsnáze ukáže, až si představíme operaci transponování matice a její vztah k maticovému součinu.</p>

<p>Výpočet operací s maticemi je nejlepší se naučit při výpočtu konkrétních příkladů. Ty si můžete vyzkoušet online na následujících odkazech.</p>
<a onclick=otevrit("problems/matice/soucet_matic.pg"); target="_blank" class="WWotazka">Testová otázka</a>
<a onclick=otevrit("problems/matice/soucin_matic.pg"); target="_blank" class="WWotazka">Testová otázka</a>
<a onclick=otevrit("problems/matice/soucin_matice_a_vektoru.pg"); target="_blank" class="WWotazka">Testová otázka</a>

<h1 id="aplikace-maticového-součinu-13">Aplikace maticového součinu 1/3</h1>
<p>Nejdůležitější aplikací maticového součinu je to, že pomocí maticového součinu je možné vyjádřit zobrazení, kde na vstupu i na výstupu jsou vektorové veličiny. To umožní rozšířit fyzikální zákony na anizotropní látky (různé vlastnosti v různých směrech, například dřevo nebo obecně látky vykazující uspořádanou strukturu). Kromě fyzikálních veličin, které mají číselnou hodnotu (skaláry) nebo číselnou hodnotu a směr (vektory) tak získáváme další fyzikální veličiny, tenzory. Více viz níže a též podkapitola “Matice jako zobrazení v materiálovém inženýrství”.</p>
<p>Je-li druhá matice v součinu sloupcový vektor <span class="math inline">\(\vec u\)</span>, je výsledkem maticového součinu matice <span class="math inline">\(A\)</span> a tohoto vektoru opět sloupcový vektor <span class="math inline">\(A\vec u\)</span>. Matici je tedy možné chápat jako zobrazení, kdy vektoru <span class="math inline">\(\vec u\)</span> je přiřazen vektor <span class="math inline">\(\vec v\)</span> vztahem <span class="math display">\[\vec v = A\vec u.\]</span> Tento vztah je možné chápat jako přímé rozšíření vztahu pro přímou úměrnost mezi veličinami. Zobecnění je v tom, že obě veličiny mezi nimiž je vztah úměrnosti jsou vektorovými veličinami a konstanta úměrnosti je matice. Ve fyzice tato matice mívá ještě některé speciální vlastnosti související například s tím, že fyzikální zákony nezávisí na volbě souřadné soustavy a proto se takové matice nazývají <strong>tenzory</strong> (přesněji tenzory druhého řádu). Používáme je pro popis zobrazení mezi vektory, které nezachovává směr vektoru. Například studium transportních dějů v anizotropních materiálech (tj. například vedení tepla ve dřevě nebo difuze ve dřevě).</p>
<h1 id="aplikace-maticového-součinu-23">Aplikace maticového součinu 2/3</h1>
<div class="Ycontainer"> <iframe class="responsive-iframe" src="https://www.youtube.com/embed/4jqBoskZ9Ak"></iframe> </div>
<div class="shorten" data-text="Níže jsou popsány triválnější aplikace maticového součinu, jako jsou například populační model s věkovou strukturou. Odvážnější mohou přeskočit a pokračovat na to nejdůležitější, kdy matici chápeme jako zobrazení vektorů na vektory.">
<h2 id="derivace-diskrétní-funkce">Derivace diskrétní funkce</h2>
<p>V metodě konečných diferencí jsme si ukázali a v předcházejícím textu připomněli, že derivace umíme aproximovat výrazy, které jsou lineární kombinací po sobě jdoucích funkčních hodnot hledané funkce na pravidelné mřížce délky <span class="math inline">\(h\)</span>. Toto je možné vyjádřit pomocí maticového součinu. Pro konkrétnost, pro druhou derivaci aproximujeme pomocí tří po sobě jdoucích hodnot v ekvidistantních krocích vzorcem <span class="math display">\[ f&#39;&#39;(x)\approx\frac{1}{h^2} f(x-h) - \frac{2}{h^2} f(x) + \frac{1}{h^2} f(x+h).\]</span> Tento vztah můžeme chápat jako lineární kombinaci hodnot <span class="math display">\[\frac 1{h^2}, \quad -\frac{2}{h^2}, \quad \frac 1{h^2}\]</span> s koeficienty <span class="math display">\[f(x-h), \quad f(x), \quad  f(x+h).\]</span> Pokud je například funkce <span class="math inline">\(f(x)\)</span> na intervalu <span class="math inline">\(I\)</span> dána funkčními hodnotami <span class="math inline">\(f(x_1)\)</span>, <span class="math inline">\(f(x_2)\)</span>, <span class="math inline">\(f(x_3)\)</span>, <span class="math inline">\(f(x_4)\)</span>, <span class="math inline">\(f(x_5)\)</span> v bodech rovnoměrně rozmístěných ve vzdálenosti <span class="math inline">\(h\)</span> od sebe, můžeme vypočítat druhé derivace <span class="math inline">\(f&#39;&#39;(x_2)\)</span>, <span class="math inline">\(f&#39;&#39;(x_3)\)</span> a <span class="math inline">\(f&#39;&#39;(x_4)\)</span> pomocí vztahů <span class="math display">\[ f&#39;&#39;(x_2)\approx\frac{1}{h^2} (f(x_1) - 2 f(x_2) +  f(x_3))\]</span> <span class="math display">\[ f&#39;&#39;(x_3)\approx\frac{1}{h^2} (f(x_2) - 2 f(x_3) + f(x_4))\]</span> a <span class="math display">\[ f&#39;&#39;(x_4)\approx\frac{1}{h^2} (f(x_3) - 2 f(x_4) +  f(x_5)).\]</span> Tyto tři rovnice je možnou zapsat jediným vztahem pomocí maticového násobení <span class="math display">\[\begin{pmatrix}f&#39;&#39;(x_2)\\f&#39;&#39;(x_3)\\f&#39;&#39;(x_4)\end{pmatrix}
=\frac 1{h^2}\begin{pmatrix}
1 &amp; -2 &amp; 1&amp; 0&amp; 0\\
0&amp; 1 &amp; -2 &amp; 1&amp; 0\\
0&amp; 0 &amp; 1  &amp; -2 &amp; 1\\
\end{pmatrix}
\begin{pmatrix}f(x_1)\\f(x_2)\\f(x_3)\\f(x_4)\\f(x_5)\end{pmatrix}.
\]</span> Proto matice <span class="math display">\[
\begin{pmatrix}
-2 &amp; 1&amp; 0&amp; 0 &amp; 0\\
1 &amp; -2 &amp; 1&amp; 0&amp; 0\\
0&amp; 1 &amp; -2 &amp; 1&amp; 0\\
0&amp; 0 &amp; 1  &amp; -2 &amp; 1\\
0&amp; 0&amp; 0 &amp; 1  &amp; -2 \\
\end{pmatrix}
\]</span> hraje důležitou roli v numerické matematice při numerickém modelování fyzikálních dějů. Až na první a poslední řádek se jedná o matici, která umí zprostředkovat numerické derivování funkce. První a poslední řádek se přidávají, aby matice získala čtvercový tvar a jistou míru symetrie. (Symetrickým maticím se budeme věnovat za chviličku.) Tyto dva přidané řádky se uplatní při formulaci okrajových podmínek definujících chování funkce na koncích intervalu.</p>
<p>Pomocí maticového součinu dokážeme reprezentovat libovolné zobrazení, které zachovává součet a násobení konstantou, mezi něž derivování patří. Jiný přístup k maticové formulaci derivace, k derivování na množině polynomů, si ukážeme ve cvičení.</p>
<h2 id="markovovy-řetězce">Markovovy řetězce</h2>
<div class="obtekat">
<figure>
<img src="city.jpg" alt="Markovovy řetězce umožňují modelování situací, ve kterých dochází k přepínání stavů. Například migrace mezi městem a venkovem. Zdroj: pixabay.com" /><figcaption>Markovovy řetězce umožňují modelování situací, ve kterých dochází k přepínání stavů. Například migrace mezi městem a venkovem. Zdroj: pixabay.com</figcaption>
</figure>
</div>
<p>Budeme pokračovat v příkladě s migrací. Viděli jsme, že po jednom roce je tedy rozložení populace dáno vektorem <span class="math display">\[ \vec q_1=0.6
\begin{pmatrix}
  0.95 \\ 0.05 
\end{pmatrix}
+0.4
\begin{pmatrix}
  0.03 \\ 0.97
\end{pmatrix}.
\]</span> Koeficienty vektoru <span class="math inline">\(\vec q_0=\begin{pmatrix}  0.6\\0.4 \end{pmatrix}\)</span> jsou koeficienty v této lineární kombinaci. To lze zapsat jako maticový součin <span class="math display">\[ \vec q_1= \begin{pmatrix}   0.95 &amp; 0.03 \\ 0.05 &amp; 0.97 \end{pmatrix}
\begin{pmatrix}
  0.6\\0.4
\end{pmatrix}.
\]</span> Pro další rok tento postup opakujeme. Pro matici <span class="math inline">\(A=\begin{pmatrix} 0.95 &amp; 0.03 \\ 0.05 &amp; 0.97 \end{pmatrix}\)</span> platí <span class="math display">\[\vec q_1=A\vec q_0.\]</span> Je-li <span class="math inline">\(\vec q_k\)</span> vektor charakterizující rozložení po <span class="math inline">\(k\)</span> letech, rozložení v následujícím roce získáme ze vztahu <span class="math display">\[\vec q_{k+1}=A\vec q_k.\]</span> Pro stav po dvou letech platí <span class="math display">\[\vec q_2=A\vec q_1=A(A \vec q_0)=(AA)\vec q_0=A^2 \vec q_0.\]</span> Po <span class="math inline">\(k\)</span> letech je rozložení populace dáno vektorem <span class="math display">\[\vec q_k=A^k \vec q_0.\]</span> Pokud pro některý vektor <span class="math inline">\(\vec q\)</span> platí <span class="math display">\[\vec q=A\vec q\]</span> znamená to, že systém je ve stacionárním stavu a procentuální zastoupení stavů se nemění. Například v našem modelu to znamená, že stejný počet lidí přestěhovaných z města do vesnice je stejný, jako počet lidí přestěhovaných opačným směrem. Tento stacionární stav se dá najít opakovanými iteracemi z náhodného výchozího stavu. <a href="https://sagecell.sagemath.org/?z=eJxztM1NLCnKrNCIjjbQszTVMdAzMI7VAbINQGxL89hYTV6uCLgiAz0zoLBJrKZeSVFiXnFBfnGqBlBBcUZ-uYajXp5GSmZ6ZkmxrZEmTDACTTDC1lErggw5sGBGSW6OhpKenp5CYkmKAog2NDBQSEnMObrw8NrkDIXMktSixOTDa5VAOtLyixQyFTLzFIAOTU9V0AAq1bTi5VIAAqhFOOwzw-MWAnIAy25f0Q==&amp;lang=sage&amp;interacts=eJyLjgUAARUAuQ==">Online výpočet.</a></p>
<p>Takový rekurentní vzorec je možno chápat jako jakýsi stavový automat, který řídí přepínání mezi dvěma stavy (obyvatel města, obyvatel vesnice). V matematice se nazývá <em>Markovův řetězec</em>. Protože uvnitř matice jsou pravděpodobnosti a v každém sloupci vždy nastane právě jeden z jevů, který tyto pravděpodobnosti reprezentují, je součet čísel v každém sloupci matice roven jedné. V obecných stavových modelech, kde se nepracuje s pravděpodobností, jako je například Leslieho model růstu populace níže, tato podmínka platit nemusí.</p>
<p>(Podle D. Lay, Linear algebra. Markovovy řetězce viz též Wikipedie, ale pozor: někdy se místo zde představeného zápisu používá zápis s řádkovým vektorem nalevo od matice popisující změnu stavů.)</p>
<h2 id="růst-populace-pomocí-leslieho-matice">Růst populace pomocí Leslieho matice</h2>
<div class="obtekat">
<figure>
<img src="potkan.jpg" alt="Patrick Holt Leslie (1900-1972) roku 1945 publikoval v časopisu Biometrika On the use of matrices in certain population mathematics. V něm sestavil a analyzoval model růstu počtu samic v populaci potkanů (Rattus norvegicus); jeho model ovšem může být stejně dobře použit pro lidskou nebo jinou populaci. Zdroj: pixabay.com" /><figcaption>Patrick Holt Leslie (1900-1972) roku 1945 publikoval v časopisu Biometrika On the use of matrices in certain population mathematics. V něm sestavil a analyzoval model růstu počtu samic v populaci potkanů (Rattus norvegicus); jeho model ovšem může být stejně dobře použit pro lidskou nebo jinou populaci. Zdroj: pixabay.com</figcaption>
</figure>
</div>
<p>Leslieho model používá matice pro modelování vývoje populace, který zohledňuje věkovou strukturu populace. Model předpokládá, že populace je rozdělena do několika věkových kategorií a v každé kategorii je dána pravděpodobnost dožití se do další kategorie a průměrný počet potomků. Situace je podobná jako u Markovova řetězce s tím, že nenulový prvek matice bude jenom tam, kde dochází k přesunu do další věkové kategorie nebo tam, kde kumulujeme počet nově narozených jedinců v nejnižší věkové kategorie pro jednotlivé věkové skupiny rodičů.</p>
<p>Příslušný model například pro populaci rozdělenou do tří věkových kategorií by byl dán rovnicí <span class="math display">\[\begin{pmatrix} x_1(k+1) \\ x_2(k+1) \\ x_3 (k+1)
\end{pmatrix}
=
\begin{pmatrix}
  f_1 &amp; f_2 &amp; f_3 \\ p_1 &amp; 0 &amp; 0\\ 0 &amp; p_2 &amp; 0
\end{pmatrix} \begin{pmatrix} x_1(k) \\ x_2(k) \\ x_3 (k)
\end{pmatrix}
\]</span></p>
<p>Opakovaným násobením získáme věkovou strukturu populace v další generaci a toto se opakuje podobně jako u Markovova řetězce.</p>
<p>Původně byl Leslieho model odvozen pro modelování populace samic, dá se však adaptovat na populaci obecně.</p>
<p>Další informace:</p>
<ul>
<li><a href="http://portal.matematickabiologie.cz/index.php?pg=analyza-a-modelovani-dynamickych-biologickych-dat--maticove-populacni-modely--prolog--leslieho-model-rustu-populace#pro14">Z. Pospíšil, Maticové populační modely</a></li>
</ul>
<h2 id="analýza-sítí-a-toků-v-sítích">Analýza sítí a toků v sítích</h2>
<div class="obtekat">
<figure>
<img src="food-web.png" alt="Jednoduchý potravní řetezec. Zdroj: https://linearalgebraapplications19.wordpress.com/2019/04/29/food-webs/" /><figcaption>Jednoduchý potravní řetezec. Zdroj: https://linearalgebraapplications19.wordpress.com/2019/04/29/food-webs/</figcaption>
</figure>
</div>
<p>Matice je možné použít k analýze sítí a toků v sítích, kdy sítí rozumíme například potravní řetězec, kaskádu chemických a biochemických reakcí představujících metabolismus živého organismu a podobně. Matice umožňují hledat v sítích zákonitosti a vazby, umožňují modelovat toky mezi uzly v sítích, umožňují provádění experimentů v počítači namísto laboratoře. To zrychluje, zlevňuje a zefektivňuje práci a umožňuje automatizaci a hlubší studium.</p>
<p>Jednoduchá ukázka potravní sítě je na obrázku a tato síť by se dala charakterizovat maticí <span class="math display">\[A=\begin{pmatrix}
0&amp;1&amp;0&amp;0&amp;0&amp;0&amp;0\\
0&amp;0&amp;0&amp;0&amp;0&amp;0&amp;0\\
0&amp;1&amp;0&amp;0&amp;0&amp;0&amp;0\\
0&amp;1&amp;1&amp;0&amp;1&amp;0&amp;0\\
0&amp;1&amp;1&amp;0&amp;0&amp;0&amp;0\\
1&amp;0&amp;0&amp;1&amp;0&amp;0&amp;0\\
1&amp;0&amp;0&amp;0&amp;1&amp;1&amp;0
\end{pmatrix}\]</span> Je-li například vektor <span class="math inline">\(v\)</span> sloupcový vektor ze samých jedniček, potom vektor <span class="math inline">\(Av\)</span> udává počet přímých potravních zdrojů pro každý druh v řetězci. Podobně, vektor <span class="math inline">\(A^2v\)</span> udává počet nepřímých potravních zdrojů přes jednoho zprostředkovatele. Více viz <a href="https://linearalgebraapplications19.wordpress.com/2019/04/29/food-webs/">blogový zápisek Food Webs.</a></p>
<p>Analogicky bývají studovány metabolické sítě, kde místo vztahů jsou chemické reakce a prvky matice označují, které produkty v jakém množství vstupují do těchto reakcí (stoichiometrické koeficienty). Je-li <span class="math inline">\(X\)</span> sloupcový vektor označující množství jednotlivých metabolitů, <span class="math inline">\(v\)</span> sloupcový vektor označující rychlosti jednotlivých reakcí a <span class="math inline">\(A\)</span> matice stoichiometrických koeficientů, platí <span class="math display">\[\frac{\mathrm dX}{\mathrm dt}=Av,\]</span> kde derivaci vektoru chápeme po složkách jako vektor sestavený z derivací jednotlivých komponent. Viz například <a href="https://www.ncbi.nlm.nih.gov/pmc/articles/PMC4671265/">Basic concepts and principles of stoichiometric modeling of metabolic networks</a></p>
<p>Reálné sítě mají tisíce uzlů a tisíce vztahů mezi nimi a není možné je studovat jinak, než matematickými metodami. Například <a href="http://bigg.ucsd.edu/models/iJO1366">model <em>Escherichia Coli</em></a>, hojně studované bakerie, obsahuje 1805 metabolitů, 2583 reakcí a 1367 genů. Matice umožňují studovat nejenom vztahy ale i intenzitu toku mezi jednotlivými metabolity a umožní studovat vliv vnějších zásahů, například knokautování některých genů nebo umístění bakerie do anaerobního prostředí. V příkladě s potravním řetězcem například můžeme (po dodání dalších informací do modelu) určit, jakým procentem se jednotlivé složky potravy podílí na celkovém jídelníčku a jak se toto složení změní při odstranění nějaké složky potravy.</p>
</div>
<h1 id="aplikace-maticového-součinu-33-matice-jako-zobrazení-tenzory">Aplikace maticového součinu 3/3: matice jako zobrazení, tenzory</h1>
<div class="Ycontainer"> <iframe class="responsive-iframe" src="https://www.youtube.com/embed/7NH8p323zxo"></iframe> </div>
<p>Nyní se na zobrazení pomocí matice podíváme očima geometra a poté očima materiálového inženýra. Matici budeme chápat jako objekt, který je možné vynásobit s vekorem a získat jiný vektor. V určitém smyslu jde tedy o zobrazení, kdy vzory i obrazy jsou vektory.</p>
<h2 id="matice-jako-zobrazení-v-geometrii">Matice jako zobrazení v geometrii</h2>
<div class="obtekat"><figure><a href="/marik/manim/MatrixMultiplication" target=_blank><img src="/marik/manim/thumbs/MatrixMultiplication.jpg"></a><figcaption>Nejdůležitější rolí matic v materiálovém inženýrství je jejich schopnost jistým způsobem transformovat vektory (body) prostoru. Přesněji, zobrazení zachovává rovnoběžnost a dělící poměr. Rovnoměrně rozmístěná mřížka se zobrazí zase na rovnoměrně rozmístěnou mřížku. (První část prezentace). <a href="/marik/manim/MatrixMultiplication" class=but-prez target=_blank>Otevřít prezentaci</a></figcaption></figure></div>
<div class="obtekat">
<figure>
<img src="transformace.png" alt="Příklad transformace dané maticí. Zachovává se například rovnoběžnost a středy úseček. Přímky se zobrazují na přímky." /><figcaption>Příklad transformace dané maticí. Zachovává se například rovnoběžnost a středy úseček. Přímky se zobrazují na přímky.</figcaption>
</figure>
<figure>
<img src="domecek.png" alt="Transformace 3D objektu do roviny pomocí matice. Koeficienty matice můžou realizovat libovolné natočení." /><figcaption>Transformace 3D objektu do roviny pomocí matice. Koeficienty matice můžou realizovat libovolné natočení.</figcaption>
</figure>
</div>
<p>Je-li <span class="math inline">\(A\)</span> čtvercová matice, můžeme každému vektoru <span class="math inline">\(\vec q\)</span> přiřadit vektor <span class="math inline">\(Y=A\vec q\)</span> a tím definovat zobrazení <span class="math inline">\(n\)</span>-rozměrného prostoru do sebe. Dá se ukázat, že takto dostaneme všechna zobrazení, která zobrazují úsečky na úsečky, počátek nechávají v počátku a jsou pěkná v tom smyslu, že zachovávají středy úseček, rovnoběžnost a lineární kombinaci vektorů. <a href="https://sagecell.sagemath.org/?z=eJxtUU9LwzAUvxf6HQIe1nTPrd2mByGH7SIeCqV4K51kNXPR2FfSON0-vUk71ooN5JGX37_wcjyjPrEgjyAqII8vNbY1mt1BPLt3p663GPW9NfvkRsufIM8XLTuCReGATQ_EsJyvOmi-bEFzEIazWs6Xvpf2xBKboIXodgGNrC5N2N9bl9H7AXvr8skNqTW-i49S-F42lgC3veSPKwzSWiONhjsb39ujJgmRFcnXsIEUMsjCFNIwKx58j9iFO83PJ5Yn4VGUBnUgKXEi6URHN9uiIz4lj6xGWZmgkwApUaFmEy1eJ0AaeRZsFdFpjer0htU4i6v6wJn9GDpVshJjJNrH2T3tItuHXEOu_J36Ev8FXf5FspdKsWf9JQbho_rmgN8kSAZdYO2sqqntYF40NxJZTH8BrAC_iQ==&amp;lang=sage&amp;interacts=eJyLjgUAARUAuQ==">Ukázka zobrazení ve 2D</a>.</p>
<p>Podobně je možné definovat i zobrazení mezi prostory jiných dimenzí. Například <a href="https://sagecell.sagemath.org/?z=eJx9UbFugzAU3JH4B492MQFDSSUkDyytOmTtYlkVSklricapQTTp1_fZJqQhqEgY37u75-dj-NHmxLFIaSqpYOPKYE1XBWWrtd15DBwJgxdryN-4gIISIFeCSYl22iCF1B4NlpcoQkIUSf6PJAzCYFP3attw8Vn3Rh2xsAO4EeBI-EpC0UT5kpsD5rmiLq4FKva2mCWZ3c94Wxl56iQ3fpZ0X6bHGTkPNuGFo84cNPLqq5I1uHvbKCobhQ-gDAMEj4uWi-puaLa9NliRS2Zj7BJZuxU_b574Qbend73HjhQl_Cu0U23LH-u2a4jXTR1cgBnN6b0czxvbRLM-aaTKLFIy8vABYAFvzJbaL_jX5Vzopd2H_sYV-QPATFHdHeC6rwaS0JwBPjbd6PwFZwa9tw==&amp;lang=sage&amp;interacts=eJyLjgUAARUAuQ==">projekce 3D objektu do 2D</a>. Protože zobrazení zachovává rovnoběžnost, není možné takto jednoduše obdržet například perspektivu. Protože se zachovává počátek, není možné zahrnout ani posunutí. V obou případech si pomáháme trikem, že <a href="https://sagecell.sagemath.org/?z=eJxtkc9Og0AQh-8kvMMkHspagmD8c9qz8dCbtw1ptjC2I3SH7AIK7-RT-GJuu02r0QObAb6Z78cwzmwnmag8zctUFaez8Gee3adF9nCowr1_J-JoJfe6t_SRqAOd5tljIHx1HyhPlwKuwHNUIXTsBjPEURzxxup5Wu94L1Wyuh6x6tkmipSXkvKOohQCXtkCARkYD9HKOLqCzlKt9whvWBuqmgHedMPQW-wJGt53bND0A2iYyTXaIHgFb9EYAseD1YcuhHEy2vGG_CAXwn19ntOFbFId09yQug2RjlV5yXT5hFMwHLFGP7FmaLTtcXbNVO0u2iyOnldPsmMyfRK6U6i4ZSsXFutFCo5mlHe5WHbcTls2_1O67XZa-h2LZUsG_4NEUPlrGXTHBZ4FZ3bTDvgbDt4T_kptK1_sgD-kf3rdjt8hWWUmqWlLvZO34vQ08SN9p-v8311bv2WWhfgGgVHIOg==&amp;lang=sage&amp;interacts=eJyLjgUAARUAuQ==">přidáme další souřadnici</a>, více viz Wikipedie a heslo <a href="https://cs.wikipedia.org/wiki/Grafick%C3%A9_transformace">Grafické transformace</a> nebo <a href="https://en.wikipedia.org/wiki/Camera_matrix">Camera matrix</a>.</p>
<p>Například matice <span class="math display">\[R_\theta=
\begin{pmatrix}
  \cos\theta &amp; -\sin \theta\\
  \sin\theta &amp; \cos\theta
\end{pmatrix}
\]</span> zobrazí vektory <span class="math inline">\(e_1=(1,0)\)</span> a <span class="math inline">\(e_2=(0,1)\)</span> na <span class="math display">\[\begin{pmatrix}
  \cos\theta &amp; -\sin \theta\\
  \sin\theta &amp; \cos\theta 
\end{pmatrix}
\begin{pmatrix}
  1\\0
\end{pmatrix}
=
\begin{pmatrix}
  \cos\theta \\
  \sin\theta
\end{pmatrix}
\]</span> a <span class="math display">\[\begin{pmatrix}
  \cos\theta &amp; -\sin \theta\\
  \sin\theta &amp; \cos\theta 
\end{pmatrix}
\begin{pmatrix}
  0\\1
\end{pmatrix}
=
\begin{pmatrix}
  -\sin\theta \\
  \cos\theta
\end{pmatrix}.
\]</span> Proto matice <span class="math inline">\(R_\theta\)</span> definuje zobrazení, které pootočí rovinu o úhel <span class="math inline">\(\theta\)</span> a nazývá se matice rotace. Matice malých rotací je (použitím lineární aproximace <span class="math inline">\(\sin\theta\approx \theta\)</span> a <span class="math inline">\(\cos \theta\approx 1\)</span> v okolí nuly) <span class="math display">\[R_{\theta,0}=
\begin{pmatrix}
  1 &amp; - \theta\\
  \theta &amp; 1
\end{pmatrix}.
\]</span> Tuto matici budeme potřebovat při studiu deformace při odvození matematického popisu malých deformací.</p>
<h2 id="matice-jako-zobrazení-v-materiálovém-inženýrství">Matice jako zobrazení v materiálovém inženýrství</h2>

<div class="obtekat">
<figure>
<img src="pole.jpg" alt="Na poli voda teče v podstatě z kopce, ale brázdy tvořící strukturu pole můžou směr stáčet a případně tok zpomalovat. Totéž se může dít a děje v řadě porézních materiálů. Zdroj: pixino.com" /><figcaption>Na poli voda teče v podstatě z kopce, ale brázdy tvořící strukturu pole můžou směr stáčet a případně tok zpomalovat. Totéž se může dít a děje v řadě porézních materiálů. Zdroj: pixino.com</figcaption>
</figure>
</div>

<p>Matice chápejme jako zobrazení, které má na vstupu vektor a na výstupu opět vektor. Vstupem bývá většinou podnět, kde rozhodující je nejenom síla podnětu, ale i jeho směr. Například nerovnováha tlaku. Výstupem bývá odezva, například proudění vyvolané nerovnováhou tlaku. Tato odezva v izotropním prostředí má směr podnětu, v prostředí s určitou strukturou by se však směr odezvy mohl odchýlit.</p>
<p>Užitečnost maticového součinu v materiálovém inženýrství si můžeme znázornit na proudění vody po povrchu země. Voda teče z kopce dolů, tento směr však můžeme ovlivnit vyoráním brázd. Hnací síla je gravitace, která směřuje z kopce dolů. Odezvou na gravitaci je tok vody, který směřuje velkou rychlostí dolů, pokud je pooráno po spádnici, malou rychlostí dolů, pokud je pooráno po vrstevnici a pokud je pooráno našikmo, tak něco mezi směrem dolů a směrem brázdy. V materiálu se může odehrávat totéž.</p>
<p>Výše popsané chování pozorujeme i u proudění podzemní vody, kde hnací silou kromě hladiny podzemní vody může být tlak, nebo u proudění vody ve dřevě, kde hnací silou definující pojem “z kopce dolů” je nerovnoměrnost v rozložení koncentrace vody ve dřevě (jedna část dřeva má větší vlhkost než jiná část) nebo nerovnoměrnost v teplotě (termodifuze, Sorettův efekt, transport vlhkosti vyvolaný rozdílem teplot). Výsledné proudění však nemusí přesně sledovat pokles koncentrace vlhkosti. Například dřevo vede podélně vlhkost zpravidla více než desetkrát lépe než v jiných směrech a chová se tedy, jako by v něm byly brázdy odklánějící vodu do podélného směru.</p>
<p><strong>Matematický prostředek, který umožňuje snadno vektoru změnit velikost nebo i směr je právě tenzor (matice) a maticový součin.</strong></p>
<blockquote class="poznamka"><p class="poznamkaname">Poznámka (tenzor).</p><p> Pod pojmem <em>tenzor</em> si můžeme představit veličinu, která figuruje v nějakém fyzikálním zákoně spojujícím dvě vektorové veličiny (podnět a odezvu na podnět) a násobení tenzorem definuje vztah mezi nimi. Pokud jsou podnětem a odezvou vektory, které mají stejný směr, stačí toto násobení provést pomocí skalární veličiny. Pokud však směr vektoru udávajícího odezvu není stejný jako směr vektoru udávajícího podnět, je nutné použít postup, který si s jiným směrem vektoru na vstupu a na výstupu poradí. A tímto postupem je právě maticový součin. Zatímco tedy například tok tepla v izotropních materiálech můžeme studovat pomocí skalárních materiálových charakteristik, tok tepla v anizotropních materiálech už musíme popisovat pomocí tenzorových materiálových charakteristik. Proto například u vedení tepla ve dřevě udáváme součinitele vedení tepla <span class="math inline">\(\lambda_L\)</span>, <span class="math inline">\(\lambda_R\)</span> a <span class="math inline">\(\lambda_T\)</span> pro každý anatomický směr samostatně a z těchto veličin poté sestavujeme tenzor tepelné vodivosti <span class="math display">\[\begin{pmatrix}\lambda_L &amp;0&amp;0 \cr 0&amp;\lambda_R&amp;0\cr 0&amp;0&amp;\lambda_T\end{pmatrix}.\]</span></p>
</blockquote>
<h1 id="vlastní-čísla-a-vlastní-vektory">Vlastní čísla a vlastní vektory</h1>
<div class="Ycontainer"> <iframe class="responsive-iframe" src="https://www.youtube.com/embed/-vYq_TzC6jo"></iframe> </div>
<p>U zobrazování vektorů pomocí maticového násobení nás velice zajímá, které směry se zachovávají, tj. kdy bude obrazem vektoru jeho násobek.</p>
<blockquote class="definice"><p class="definicename">Definice (vlastní vektor a vlastní hodnota matice).</p><p> Řekneme, že nenulový vektor <span class="math inline">\(\vec u\)</span> je <em>vlastním vektorem</em> matice <span class="math inline">\(A\)</span> příslušným <em>vlastní hodnotě</em> <span class="math inline">\(\lambda\)</span>, jestliže platí <span class="math display">\[A \vec u=\lambda \vec u.\]</span></p>
</blockquote>
<p>Vlastní čísla se nazývají též vlastní hodnoty matice. Každý nenulový vlastní násobek vlastního vektoru je vlastní vektor příslušný téže vlastní hodnotě.</p>
<blockquote class="poznamka"><p class="poznamkaname">Poznámka (vlastní vektory a materiálové inženýrství).</p><p> Vlastní vektory jsou nesmírně důležité, protože definují směry, podél nichž se zobrazení chová “pěkně”. Tímto zobrazením může být třeba to, jak se působení vnější síly na těleso projeví na deformaci tohoto tělesa nebo jak se gradient teploty nebo vlhkosti projeví na proudění tepla či vody ve dřevě, půdě nebo jiném materiálu. Často se v aplikacích maticové zobrazení objevuje v <em>konstitučních vztazích</em>, vztazích mezi podnětem a materiálovou odezvou. Vlastní směry jsou tedy směry, ve kterých má odezva stejný směr jako podnět.</p>
<p>Pro pravidelně rostlé dřevo je snadné tyto směry určit, jsou to anatomické směry dřeva. Pro zkroucené dřevo nebo při studiu proudění vody, vzduchu či ropy v půdě to již tak snadné není a je nutné tyto směry vypočítat. To se naučíme později.</p>
</blockquote>

<div class="obtekat">
<figure>
<img src="drevo.png" alt="Dřevo není izotropní materiál a nemá stejné vlastnosti v každém směru. Existují ale tři výrazné směry, vzhledem k nimž se dají mechanické a fyzikální vlastnosti popsat snadněji, než vhledem ke směrům ostatním. Matematicky se jedná o vlastní vektory příslušných maticových fyzikálních veličin. Zdroj: http://woodpoint.sk" /><figcaption>Dřevo není izotropní materiál a nemá stejné vlastnosti v každém směru. Existují ale tři výrazné směry, vzhledem k nimž se dají mechanické a fyzikální vlastnosti popsat snadněji, než vhledem ke směrům ostatním. Matematicky se jedná o vlastní vektory příslušných maticových fyzikálních veličin. Zdroj: http://woodpoint.sk</figcaption>
</figure>
</div>
<div class="obtekat"><figure><a href="/marik/manim/Eigenvectors" target=_blank><img src="/marik/manim/thumbs/Eigenvectors.jpg"></a><figcaption>Vlastní směry z hlediska materiálového inženýrství pro ortotropní materiály. <a href="/marik/manim/Eigenvectors" class=but-prez target=_blank>Otevřít prezentaci</a> <a href="https:\\youtu.be/vfzT25D6Zz8" class=but-video target=_blank>Spustit video</a></figcaption></figure></div>

<p><strong>Příklad.</strong> Matice rotace nemá žádnou vlastní hodnotu (pokud tedy uvažujeme vlastní hodnoty v množině reálných čísel), protože pootočením se změní směr všech vektorů. Vlastní hodnoty existují pouze pro otočení o násobky <span class="math inline">\(180^\circ\)</span>.</p>
<p><strong>Příklad.</strong> Matice <span class="math inline">\(\begin{pmatrix} 3 &amp; 0\\ 0 &amp; 3 \end{pmatrix}\)</span> (trojnásobek jednotkové matice) zobrazuje každý vektor na trojnásobek a všechny vektory jsou vlastními vektory této matice. Příslušná vlastní hodnota je <span class="math inline">\(3\)</span>.</p>
<p><strong>Příklad.</strong> Matice <span class="math inline">\(\begin{pmatrix} 3 &amp; 0\\ 0 &amp; 0 \end{pmatrix}\)</span> má vlastní vektor <span class="math inline">\((1,0)\)</span> příslušný vlastní hodnotě <span class="math inline">\(3\)</span> a vlastní vektor <span class="math inline">\((0,1)\)</span> příslušný vlastní hodnotě <span class="math inline">\(0\)</span>. Protože vlastními vektory jsou i nenulové násobky, je vlastním vektorem každý nenulový vektor, který má nulovou druhou komponentu (vlastní hodnota je <span class="math inline">\(3\)</span>) nebo první komponentu (vlastní hodnota je <span class="math inline">\(0\)</span>).</p>
<p><strong>Příklad.</strong> Platí <span class="math inline">\(\begin{pmatrix} 3 &amp; -2\\ -1 &amp; 4 \end{pmatrix} \begin{pmatrix} 2\\1 \end{pmatrix} = \begin{pmatrix} 4\\2 \end{pmatrix}\)</span> a matice <span class="math inline">\(\begin{pmatrix} 3 &amp; -2\\ -1 &amp; 4 \end{pmatrix}\)</span> má vlastní vektor <span class="math inline">\((2,1)\)</span> příslušný vlastní hodnotě <span class="math inline">\(2\)</span>, protože vektor <span class="math inline">\((4,2)\)</span> je dvojnásobkem vektoru <span class="math inline">\((2,1)\)</span>. Vlastním vektorem je i každý nenulový násobek vektoru <span class="math inline">\((2,1)\)</span>.</p>

<p>Zda umíte použít součin matice a vektoru k ověření toho, zda je vektor vlastním vektorem a k nalezení vlastního čísla si můžete vyzkoušet online.</p>
<a onclick=otevrit("problems/vlastni_cisla/01.pg"); target="_blank" class="WWotazka">Testová otázka</a>
<a onclick=otevrit("problems/vlastni_cisla/02.pg"); target="_blank" class="WWotazka">Testová otázka</a>

<div class="obtekat"><figure><a href="/marik/manim/PumpkinTransform" target=_blank><img src="/marik/manim/thumbs/PumpkinTransform.jpg"></a><figcaption>Popis transformace je jednodušší, pokud jsou osy současně i vlastními směry této transformace. <a href="/marik/manim/PumpkinTransform" class=but-prez target=_blank>Otevřít prezentaci</a></figcaption></figure></div>
<p><strong>Příklad.</strong> Stacionární stav Markovova řetězce je vlastním vektorem matice, která tento řetězec reprezentuje. Příslušná vlastní hodnota je <span class="math inline">\(1\)</span>. To plyne hned z rovnosti <span class="math display">\[M\vec q=\vec q.\]</span> Kromě toho mohou existovat i další vlastní hodnoty, z praktického hlediska méně zajímavé.</p>
<p><strong>Příklad.</strong> Vlastní hodnoty a vektory jsou jedním z hlavních stavebních kamenů <a href="https://cs.wikipedia.org/wiki/PageRank">algoritmu</a>, kterým Google provádí hodnocení důležitosti webových stránek. Vlastní vektory se počítají iteračně, odpovídá to vlastně modelu, kdy Markovův řetězec začneme v libovolném výchozím stavu a postupným iterováním se dostaneme do stacionárního stavu reprezentovaného vlastním vektorem.</p>
<p><strong>Příklad.</strong> Leslieho matice má jednu kladnou vlastní hodnotu. Příslušný vlastní vektor definuje rozložení četnosti zastoupení jednotlivých věkových kategorií u populace ve stacionárním stavu. (Toto není tvrzení patrné na první pohled, ale dá se dokázat.)</p>
<p>V aplikacích často bývá matice “symetrická podle diagonály” a u takové matice vlastní vektory vždy existují. Co se přesně myslí pod pojmem “symetrická matice” si uvedeme na následujícím slidu.</p>
<h1 id="transponovaná-matice">Transponovaná matice</h1>
<div class="Ycontainer"> <iframe class="responsive-iframe" src="https://www.youtube.com/embed/Toqwz-Oxg-4"></iframe> </div>
<blockquote class="definice"><p class="definicename">Definice (transponovaná matice).</p><p> Buď <span class="math inline">\(A=(a_{ij})\in\mathbb R^{m\times n}\)</span> matice. Matice, která vznikne záměnou řádků matice <span class="math inline">\(A\)</span> za sloupce se nazývá <em>matice transponovaná k matici <span class="math inline">\(A\)</span></em>. Matici transponovanou označujeme symbolem <span class="math inline">\(A^T\)</span>. Platí tedy <span class="math inline">\(A^T\in\mathbb R^{n\times m}\)</span> a <span class="math display">\[     A^T=(a_{ji}), \]</span> kde <span class="math inline">\(a_{ij}\)</span> jsou prvky matice <span class="math inline">\(A\)</span>.</p>
</blockquote>
<p><strong>Příklad.</strong> Matice transponovaná k matici <span class="math inline">\(A= \begin{pmatrix}  1&amp; -2&amp; 3\\  0&amp; 1 &amp;3\\  2&amp; 1 &amp;9 \end{pmatrix}\)</span> je <span class="math inline">\(A^T=\begin{pmatrix} 1&amp; 0 &amp;2 \\ -2&amp; 1&amp; 1\\ 3 &amp;3 &amp;9 \end{pmatrix}.\)</span></p>
<p><strong>Příklad.</strong> Skalární součin sloupcových vektorů (chápaných jako matice) <span class="math inline">\(u= \begin{pmatrix} 1\\-2\\ a \end{pmatrix}\)</span> a <span class="math inline">\(v= \begin{pmatrix} 2\\-4\\ 1 \end{pmatrix}\)</span> je možno zapsat jako maticový součin <span class="math display">\[u^T v= \begin{pmatrix}   1&amp; -2 &amp; a \end{pmatrix} \begin{pmatrix}   2\\-4\\ 1 \end{pmatrix} =(a+10).\]</span></p>
<p><strong>Příklad.</strong> Matice, která se nemění transponováním, tj. <span class="math inline">\(a_{ij}=a_{ji}\)</span> se nazývá <strong>symetrická</strong>. Matice, která splňuje <span class="math inline">\(a_{ij}=-a_{ji}\)</span> se nazývá <strong>antisymetrická</strong>. Pro libovolnou čtvercovou matici <span class="math inline">\(A\)</span> platí <span class="math display">\[A=\frac{A+A^T}2+\frac{A-A^T}2.\]</span> První matice v tomto součtu je symetrická a druhá antisymetrická. Takto je možné rozložit matici na součet symetrické a antisymetrické matice. Například matice <span class="math display">\[A=
\begin{pmatrix}
  -4 &amp; 7 \\ -1 &amp; 2
\end{pmatrix}
\]</span> má tento rozklad ve tvaru <span class="math display">\[A=
\begin{pmatrix}
  -4 &amp; 3 \\ 3 &amp; 2
\end{pmatrix}
+
\begin{pmatrix}
  0 &amp; 4 \\ -4 &amp; 0
\end{pmatrix}.
\]</span> Tento trik použijeme pro odvození tvaru tenzoru malých deformací, ze zobrazení takto totiž dokážeme odfiltrovat část související s pootočením a část, která s pootočením nesouvisí. Ta druhá nás zajímá, protože popisuje deformaci.</p>
<blockquote class="veta"><p class="vetaname">Věta (souvislost transponování matice a maticového součinu).</p><p> Pro čtvercové matice platí <span class="math display">\[(AB)^T=B^T A^T.\]</span></p>
</blockquote>
<p><strong>Příklad.</strong> Pro Markovův řetězec s maticí a sloupcovými vektory <span class="math inline">\(\vec q\)</span> dostaneme transponováním vztahu <span class="math display">\[\vec q_{k+1}=A\vec q_k\]</span> vztah <span class="math display">\[\vec q^T_{k+1}=\vec q^T_k A^T\]</span> s řádkovými vektory a maticí, která má součet čísel v každém řádku roven 1. Takto jsou Markovovy řetězce také často zaváděny, například na <a href="https://cs.wikipedia.org/wiki/Markov%C5%AFv_%C5%99et%C4%9Bzec#Popis_Markovova_%C5%99et%C4%9Bzce">Wikipedii</a>.</p>
<h1 id="tenzor-malých-deformací">Tenzor malých deformací</h1>
<div class="Ycontainer"> <iframe class="responsive-iframe" src="https://www.youtube.com/embed/5AMXMQyx3jw"></iframe> </div>

<div class="obtekat">
<figure>
<img src="deformace.jpg" alt="Metodami lineární algebry kombinovanými s diferenciálním počtem dokážeme ve zobrazení identifikovat tenzor malých deformací, složku související jenom se změnou tvaru. Odfiltrujeme tak posun či rotaci, které se změnou tvaru nesouvisí. Zdroj: pixabay.com" /><figcaption>Metodami lineární algebry kombinovanými s diferenciálním počtem dokážeme ve zobrazení identifikovat tenzor malých deformací, složku související jenom se změnou tvaru. Odfiltrujeme tak posun či rotaci, které se změnou tvaru nesouvisí. Zdroj: pixabay.com</figcaption>
</figure>
</div>

<p>Zobrazení roviny do sebe, které může odpovídat deformaci tělesa působením síly, je možné popsat dvojicí funkcí <span class="math inline">\(u_1(x_1,x_2)\)</span>, <span class="math inline">\(u_2(x_1,x_2)\)</span>. Lineární aproximace těchto funkcí v okolí bodu <span class="math inline">\((x_1,x_2)\)</span> dávají (viz závěr prezentace z přednášky věnované derivací, kdy ještě vpravo pro stručnost vynecháváme argument <span class="math inline">\((x_1,x_2)\)</span>) <span class="math display">\[\begin{aligned}
  u_{1}(x_{1}+\Delta x_{1}, x_{2}+\Delta x_{2})&amp;\approx u_{1}+\frac{\partial u_{1}}{\partial x_{1}}\Delta x_{1}+\frac{\partial u_{1}}{\partial x_{2}}\Delta x_{2},\\
  u_{2}(x_{1}+\Delta x_{1}, x_{2}+\Delta x_{2})&amp;\approx u_{2}+\frac{\partial u_{2}}{\partial x_{1}}\Delta x_{1}+\frac{\partial u_{2}}{\partial x_{2}}\Delta x_{2},
  \end{aligned}
  \]</span> což je možné zapsat maticově jako <span class="math display">\[ \begin{pmatrix}
    u_1 (x_{1}+\Delta x_{1}, x_{2}+\Delta x_{2}) \\
        u_2 (x_{1}+\Delta x_{1}, x_{2}+\Delta x_{2}) 
      \end{pmatrix}
      \approx
      \begin{pmatrix}
        u_1\\u_2
      \end{pmatrix}+
      \begin{pmatrix}
        \frac{\partial u_{1}}{\partial x_{1}} &amp; \frac{\partial u_{1}}{\partial x_{2}}\\
        \frac{\partial u_{2}}{\partial x_{1}} &amp; \frac{\partial u_{2}}{\partial x_{2}}
      \end{pmatrix}
      \begin{pmatrix}
      \Delta x_1 \\ \Delta x_2   
      \end{pmatrix}.
      \]</span> Člen <span class="math inline">\(\begin{pmatrix} u_1\\u_2 \end{pmatrix}\)</span> je posunutí, proto nás zajímá až druhý člen, obsahující deformaci. Pokud matici <span class="math display">\[D=      \begin{pmatrix}
        \frac{\partial u_{1}}{\partial x_{1}} &amp; \frac{\partial u_{1}}{\partial x_{2}}\\
        \frac{\partial u_{2}}{\partial x_{1}} &amp; \frac{\partial u_{2}}{\partial x_{2}}
      \end{pmatrix}
      \]</span> rozdělíme stejným obratem jako na předešlém slidu na součet symetrické a antisymetrické matice, dostaneme <span class="math display">\[D=  \overbrace{\begin{pmatrix}         \frac{\partial u_{1}}{\partial x_{1}} &amp;  \frac 12\left(\frac{\partial u_{1}}{\partial x_{2}}+\frac{\partial u_{2}}{\partial x_{1}}\right)\\         \frac 12\left(\frac{\partial u_{1}}{\partial x_{2}}+\frac{\partial u_{2}}{\partial x_{1}}\right)&amp; \frac{\partial u_{2}}{\partial x_{2}}       \end{pmatrix}     }^{D_{\text{sym}}}  +  \underbrace{ \begin{pmatrix}         0 &amp;  \frac 12\left(\frac{\partial u_{1}}{\partial x_{2}}-\frac{\partial u_{2}}{\partial x_{1}}\right)\\        - \frac 12\left(\frac{\partial u_{1}}{\partial x_{2}}-\frac{\partial u_{2}}{\partial x_{1}}\right)&amp;  0       \end{pmatrix}}_{D_{\text{asym}}}.\]</span> Druhá část reprezentuje pootočení, což snadno nahlédneme, pokud tuto informaci sečteme s identitou reprezentovanou jednotkovou maticí na <span class="math display">\[ D_{\text{asym}}+I=\begin{pmatrix}
        1 &amp; \frac 12\left(\frac{\partial u_{1}}{\partial x_{2}}-\frac{\partial u_{2}}{\partial x_{1}}\right)\\
       - \frac 12\left(\frac{\partial u_{1}}{\partial x_{2}}-\frac{\partial u_{2}}{\partial x_{1}}\right)&amp; 1
      \end{pmatrix}
      \]</span> abychom měli celou část zobrazení (ne jenom deformaci). Porovnáním s maticí malých rotací <span class="math display">\[R_{\theta,0}=
\begin{pmatrix}
  1 &amp; - \theta\\
  \theta &amp; 1
\end{pmatrix}
\]</span> odvozenou na jednom z předchozích slidů získáme přímo pootočení. V teorii deformace nás zajímá spíše symetrická část, tj. matice <span class="math display">\[ D_{\text{sym}}=\begin{pmatrix}
        \frac{\partial u_{1}}{\partial x_{1}} &amp; \frac 12\left(\frac{\partial u_{1}}{\partial x_{2}}+\frac{\partial u_{2}}{\partial x_{1}}\right)\\
        \frac 12\left(\frac{\partial u_{1}}{\partial x_{2}}+\frac{\partial u_{2}}{\partial x_{1}}\right)&amp; \frac{\partial u_{2}}{\partial x_{2}}
      \end{pmatrix}
      \]</span> popisující změnu tvaru a nazývaná <a href="https://cs.wikipedia.org/wiki/Deformace#Tenzor_mal%C3%BDch_deformac%C3%AD"><em>tenzor malých deformací</em></a>. Ten se ještě někdy rozděluje na součet vhodného konstantního násobku jednotkové matice (souvisí se zvětšením nebo zmenšením, tj. se změnou objemu) a deviátor (souvisí se zmenou tvaru bez započtení zvětšení či zmenšení).</p>
<p>Pro využití v dřevařských úlohách viz též A. Požgaj, Štruktúra a vlastnosti dreva str 318 nebo P. Horáček, Fyzikální a mechanické vlastnosti dřeva I, str. 40. Analogicky, ale pro rychlosti, je definován tenzor rychlosti přetvoření (deformační rychlost) používaný v hydrodynamice. Můžeme ji dostat jako derivaci tenzoru malých deformací (při studiu deformací), nebo jako <a href="https://en.wikipedia.org/wiki/Strain-rate_tensor#Symmetric_and_antisymmetric_parts">symetrickou část</a> matice vytvořené gradienty jednotlivých komponent rychlosti proudění. Pro proudění vody viz J. Říha, Matematické modelování hydrodynamických a disperzních jevů, kap. 3.3.</p>
<p><a href="https://sagecell.sagemath.org/?z=eJxtkk-OmzAUxveRcgeLWcQMDgHadFGNK9FWqmaRTZsdQpEDnsQasJFx0sId5gSzygHmFORgffwRk1GCBMLm977ve8_cId9Fv1X9nLEUqS1PJEdGM1k-KZ2zhCPJkDIq4VIghsoq50aL5FkdLikxndyh4F1nxK61RK2MVgWoJaw0IJnyo2BGaXgZxaaTY610RXHkES8mkT88fXh67pL47pf2rV_DN3s6CWnOwPIfjiIXcDdYdqy3JHM3iDtiTUO3i1OokmPY-b6BoBSHTri2F0G7Zv3GfNhotyAw7cC2NoG6RXAvUi6NMNVm8Aw6MeikJ-ddVVsOHaEVEhJFUUisHzxrTmOf3IKEvSWxQtAbpwbQ-aU5lYagQsHwzy9cNm-Ao6jTJ9afG2idn19hwObI9GFgIQWxHoeJN28D2pPVBxKyE-snHEVzujyL1jX-Op0guNRWs7qiEV5FXuxcj8C-P_IEirGwUdu3aPvuzjHuBR5Xv2ihhDS4lyIoUZnSdKZ5OiOoFDWnnz3bKVRW7ZS8TbGs2DMKP4HtZELyW5D9bge301t2QUaTkd9mBw6qOy3SVq6ks1xIpa81-kiDypPIMrrWB36R56PkUF_u1V-8N3mGrYd98M1yVpEfO9bDol3YFxDCspsrQanYCVPST5dfMWQAq7KAAW80M0JR_5aDbkX_A0uKQGY=&amp;lang=sage&amp;interacts=eJyLjgUAARUAuQ==">Obrázky a online výpočty, Sage.</a></p>
<h1 id="rozložení-teploty-na-tepelně-vodivé-desce">Rozložení teploty na tepelně vodivé desce</h1>
<div class="Ycontainer"> <iframe class="responsive-iframe" src="https://www.youtube.com/embed/xV46lYgdHSQ"></iframe> </div>
<div class="shorten" data-text="Následující text je motivační příklad ukazující aplikaci soustav lineárních rovnic na problém vedení tepla, souvislost s maticovým počtem a zejména přirozenou numerickou metodu řešení soustavy rovnic. Slouží jako motivace a bude pokryto v následující přednášce.">
<a href='https://youtu.be/YJEydfa_mHI' data-lity><div class=motivace><img src='https://img.youtube.com/vi/YJEydfa_mHI/mqdefault.jpg'><div class=popisek>YTB</div></div></a>
<p>Na závěr si ukážeme, že pomocí lineární algebry a maticového počtu je možno popsat funkci dvou proměnných popisující rozložení teploty na tepelně vodivé desce. Postup je takový, že budeme sledovat teplotu v referenčních bodech. Požadavek, že teploty v okolních bodech mají odpovídat našim představám o vedení tepla vyjádříme kvantitativně pomocí vhodné matice.</p>
<div class="obtekat">
<figure>
<img src="deska.png" alt="Rozložení teploty na tepelně vodivé desce je možné přibližně zkoumat metodami lineární algebry. A až na některé triviální případy jinou možnost vlastně nemáme, protože přesné řešení rovnice vedení tepla je v prakticky zajímavých případech nereálné. Podobně to je s mechanickým namáháním nebo transportem látek porézním prostředím." /><figcaption>Rozložení teploty na tepelně vodivé desce je možné přibližně zkoumat metodami lineární algebry. A až na některé triviální případy jinou možnost vlastně nemáme, protože přesné řešení rovnice vedení tepla je v prakticky zajímavých případech nereálné. Podobně to je s mechanickým namáháním nebo transportem látek porézním prostředím.</figcaption>
</figure>
</div>
<p>Uvažujme čtvercovou desku, kterou si rozdělíme sítí na <span class="math inline">\(12\)</span> uzlových bodů (rohy zanedbáme) jak je uvedeno na obrázku. V uzlových bodech na okraji desky je teplota zadána (okrajová podmínka), zajímá nás rozložení teploty v ostatních uzlových bodech.</p>
<p>Učiníme (poměrně realistický) předpoklad, že teplota v každém uzlovém bodě je díky tepelné vodivosti desky ovlivněna sousedními uzlovými body. Každý sousední bod má stejný vliv, proto teplota v uzlovém bodě bude přibližně rovna aritmetickému průměru teplot v sousedních bodech. Kvantitativně zformulováno, platí <span class="math display">\[
\begin{aligned}
  x_1&amp;=\frac 14(10+20+x_2+x_4)\\
  x_2&amp;=\frac 14(20+40+x_1+x_3)\\
  x_3&amp;=\frac 14(30+40+x_2+x_4)\\
  x_4&amp;=\frac 14(10+30+x_1+x_3)
\end{aligned}\tag{1}
\]</span> anebo po úpravě <span class="math display">\[
\begin{aligned}
  4x_1-x_2-\qquad x_4&amp;=30\\
  -x_1+4x_2-x_3\qquad&amp;=60\\
  \qquad-x_2+4x_3-x_4&amp;=70\\
  -x_1\qquad-x_3+4x_4&amp;=40
\end{aligned}
\]</span> Dostali jsme soustavu lineárních rovnic o čtyřech neznámých. Tuto úlohu je možno zformulovat pomocí lineární kombinace <span class="math display">\[
\begin{pmatrix}
  4\\-1\\0\\-1
\end{pmatrix} x_1
+
\begin{pmatrix}
  -1\\4\\-1\\0
\end{pmatrix} x_2
+
\begin{pmatrix}
  0\\-1\\4\\-1
\end{pmatrix} x_3
+
\begin{pmatrix}
  -1\\0\\-1\\4
\end{pmatrix} x_4
=
\begin{pmatrix}
  30\\60\\70\\40
\end{pmatrix} 
\]</span> nebo pomocí maticového násobení (s vynechanými nulami uvnitř matice) <span class="math display">\[
\begin{pmatrix}
 \phantom{-}4&amp;-1&amp;&amp;-1\\
 -1&amp; \phantom{-}4&amp;-1&amp;\\
 &amp;-1&amp; \phantom{-}4&amp;-1\\
 -1&amp;&amp;-1&amp; \phantom{-}4
\end{pmatrix}
\begin{pmatrix}
  x_1\\x_2\\x_3\\x_4
\end{pmatrix}
=
\begin{pmatrix}
  30\\60\\70\\40
\end{pmatrix}.
\]</span> Úloha je tedy převoditelná na úlohu řešení soustavy lineárních rovnic. Pro podrobnější popis použijeme stejnou myšlenku, ale mnohem více uzlových bodů. Postup je stejný, pouze vznikne soustava s více neznámými a více rovnicemi.</p>
<p><strong>Poznámka.</strong> Rovnice popisující vedení tepla na základě fyzikálních principů je poměrně komplikovaně řešitelná a proto se zpravidla převádí na problém lineární algebry. Může to znít překvapivě, ale skončíme u něčeho podobného jako v našem jednoduchoučkém modelu. Výše uvedený postup se nazývá metoda konečných diferencí, ale jsou i další metody, například metoda konečných prvků. Společným znakem je rozdělení oblasti našeho zájmu na velké množství bodů a aproximace fyzikálních zákonů pro sledovaný jev v každém bodě pomocí lineární rovnice. Tím vznikne úloha na řešení soustavy rovnic. Používá se k modelování proudění tepla nebo vody, k modelování mechanického namáhání od jednoduchých nosníků po komplikované konstrukce nebo stromy. Soustava vytvořená pomocí takových modelů je velmi řídká, má hodně nul. Je proto možné ji rychle vyřešit i v případě tisíců rovnic. My se později například naučíme chytře využít toho, že každý řádek má v hlavní diagonále větší číslo, než je součet zbylých čísel v tomto řádku.</p>
<blockquote class="poznamka"><p class="poznamkaname">Poznámka (iterační metoda).</p><p> Soustavu (1) je možno vyřešit iterační metodou. Je možno postupovat intuitivně. Vyjdeme z libovolného odhadu řešení a teplotu v každém bodě budeme opakovaně nahrazovat průměrem teplot v okolních bodech, dokud se hodnoty neustálí. Kdy tento postup funguje a jak se dá zformalizovat si ukážeme později (Jacobiho metoda).</p>
</blockquote>
<p><a href="https://sagecell.sagemath.org/?z=eJxljcEKgzAMhu-C75Cb6Ra2WMsGAw_6FAXx0IPbPGhHlS2PvzoYIoaEhD__l1Tl4ObQCzYNU06xWmp-nThOe61VaVKvUMF0YboymWV1moMbp5efOoy2twuYSQ6iQQoQk0XNrqjkJJqkIDE7dHr6DyBWB3us1dlsQc30zx149wF66EeI4qMD1KxuaQIxbDluDi4v0KovMJNFkw==&amp;lang=sage&amp;interacts=eJyLjgUAARUAuQ==">Online výpočet maticově.</a></p>
<p><a href="https://sagecell.sagemath.org/?z=eJxdj81qwzAQhO8Gv8NALlJtqPVzKvhhVEdJRM3KyKqr-Om7JiYxWZjDMszsfkW1RbfFtMWih-7ag4ATpji47AcKIDdnt3gKdXWJCQGBkBxdPYTu5Fddgaco6kmoT_shVNforim6KVZKbF3Lndt8BsXlPtyQ_TTGvOf0M8chyznVFCPl7pqnax7uo3V37fGmec--AHv-jheWYVnafvod48pMmFLE2Y0zY2Wf3MCUdTXf4p8Qh4YN5IQ1fie3hsxA8-jP_ucflI1XEg==&amp;lang=sage&amp;interacts=eJyLjgUAARUAuQ==">Online výpočet rovnicemi.</a></p>
</div>
<h1 id="shrnutí-hlavní-myšlenky">Shrnutí, hlavní myšlenky</h1>

<div class="obtekat">
<figure>
<img src="../message.jpg" alt="A jaká je hlavní message? Zdroj: pixabay.com" /><figcaption>A jaká je hlavní message? Zdroj: pixabay.com</figcaption>
</figure>
</div>

<ul>
<li>Seznámili jsme se s vektory. S objekty, které umožňují pracovat s veličinami mající kromě numerické hodnoty i směr.</li>
<li>Seznámili jsme se s maticemi, s objekty, které umožní pracovat se zobrazením vektorů na vektory, kdy směr vzoru a obrazu nemusí být (na rozdíl od násobení reálným číslem) stejný. Díky tomu dokážeme popsat reakci materiálu na podněty v případě, kdy má materiál v různých směrech různé vlastnosti.</li>
<li>Matice umožňují kompaktní zápis soustavy libovolného počtu lineárních rovnic jedinou rovnicí <span class="math display">\[AX=B.\]</span></li>
<li>V materiálovém inženýrství pomocí matic (přesněji pomocí tenzorů) umíme popsat materiály, mající v různých směrech různé vlastnosti. V takových materiálech je různý směr vnějšího podnětu a odezvy na vnější podnět a bez matic jenom s použitím skalárních veličin není možné se závislostmi takového typu pracovat. Pokud chceme zobrazení, které mění směr vektorů (a má některé další rozumné vlastnosti), používáme matice. Přesněji, používáme tenzory, které mají v souřadnicích podobu matic.</li>
</ul>

</div>  <!-- container -->



  <div class='menu-obalka'>
    <a class='menu menu4' href='../../'>Matematika</a><a class='menu menu4 ACTIVE' href='../'>Přednáška</a><a class='menu menu4' href='../cviceni'>Cvičení</a><a class='menu menu4' href='https://um.mendelu.cz/'>WeBWorK</a>
  </div>
	
 <div class='menu-obalka'><a class='menu' href='../intro'>0</a><a class='menu  ' href='../derivace_I'>1</a><a class='menu  ' href='../derivace_II'>2</a><a class='menu  ' href='../derivace_III'>3</a><a class='menu  ' href='../integraly'>4</a><a class='menu  ' href='../integraly2'>5</a><a class='menu  ' href='../ode'>6</a><a class='menu ACTIVE ' href='../matice'>7</a><a class='menu  ' href='../inverzni_matice'>8</a><a class='menu  ' href='../soustavy'>9</a><a class='menu  ' href='../vektorove_pole'>10</a><a class='menu  ' href='../dvojny_integral'>11</a><a class='menu  ' href='../numerika'>12</a><a class='menu  ' href='../shrnuti'>13</a> </div> 


<div class="footer">
      Copyright by Robert Mařík, content is available under <a href="https://creativecommons.org/licenses/by-sa/3.0/" target="_blank" rel="noopener">CC BY-SA 3.0</a>, built with <a href="https://www.pandoc.org" target="_blank" rel="noopener">Pandoc</a>
   </div>



<style>
  .shorten {
      border-left: solid;
      border-left-color:gray;
      padding-left:1em;
      max-height:300px;
      overflow:hidden;
      margin-bottom:20px;
      margin-top:20px;
          -webkit-mask-image: linear-gradient(180deg, #000 20%, transparent);
  }
  .rozbalovatko {
      color:gray;
      margin-bottom:30px;
      display:block;
      background-color: gainsboro;
  }
  .rozbalovatko p {padding:10px; margin-top:0px;}
  .rozbalovatkoPopisek {
      color:orangered;
      background-color:#444;
      font-weight: bold;
      display:block;
      padding:5px;
      margin-left: -20px;
      padding-left: 20px;
  }
  .rozbalovatko p {
      color:crimson;
  }
</style>

<script>


jQuery( document ).ready(function() {
    jQuery(".shorten").each(function(){
	popisek = jQuery(this).data("text");
	if (!popisek) {popisek="";}
	jQuery(this).prepend("<span class=\"rozbalovatko\"><span class=\"rozbalovatkoPopisek\">Volitelný text. Klikněte pro rozbalení.</span><p>"+popisek+"</p></span>").css("background-color","gainsboro");
    });

    jQuery(".rozbalovatko").each(function(){
    	jQuery(this).parent().click(function() {
            jQuery( this ).css("max-height","100%").css("-webkit-mask-image","none").css("background-color","inherit");
	    jQuery( this ).children(".rozbalovatko").slideUp();
	    jQuery( this ).unbind("click");
	})
    });
});

</script>

  
</body>
</html>
